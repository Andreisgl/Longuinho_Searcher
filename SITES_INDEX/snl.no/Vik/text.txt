Vik – Store norske leksikon
Hopp til hovedinnholdet
Store
norske
leksikon
Logg inn
  Vik
Store norske leksikon
Geografi
Norges geografi
Vestland
Vik
Natur
Busetjing
Næringsliv
Samferdsel
Administrativ inndeling og offentlege institusjonar
                    Delområde og grunnkrinsar i Vik
                  
Historikk og kultur
Kommunevåpenet
Namn
Les meir i Store norske leksikon
Eksterne lenker
Litteratur
      Skrevet av
    
                Mag. art.
              
              Geir Thorsnæs
            
              Svein Askheim
            
Faktaboks
                Administrasjonssenter
              
                Vikøyri               
                Fylke
              
                Vestland (frå 01.01.2020, tidlegare Sogn og Fjordane)               
                Innbyggertall
              
                2 560 (2022)               
                Landareal
              
                795 km²              
                Høyeste fjell
              
                Fresvikbreen (1642 moh.)               
                Innbyggernavn
              
                vikja (kvinne), vikje (mann)               
                Målform
              
                nynorsk               
Kommunenummer
                4639 (frå 01.01.2020, tidlegare 1417)               
Kommunevåpen
        Vik kommune i Vestland fylke.
      
Kart: Vik kommune i Vestland 
        Av      
Store norske leksikon.  
     Lisens:
      CC BY NC 4.0 
Fridtjovstatuen på Vangsnes i Vik. Biletet er henta frå papirleksikonet Store norske leksikon, utgitt 2005–2007.
Fridtjovstatuen 
        Av      
Tourist Photo/KF-arkiv ※.  
     Lisens:
      Begrenset gjenbruk 
Vik. I utkanten av tettstaden Viksøyri ligg Hopperstad, med Hopperstad stavkyrkje frå 1100-talet. Biletet er henta frå papirleksikonet Store norske leksikon, utgitt 2005–2007.
Vik 
        Av      
T. Moen/KF-arkiv ※.  
     Lisens:
      Begrenset gjenbruk 
Hopperstad stavkyrkje
Hopperstad stavkyrkje 
        Av      
Jiri Havran/Arfo forlag.  
     Lisens:
      Begrenset gjenbruk 
Hove kyrkje
Hove kyrkje 
        Av      
Jiri Havran/Arfo forlag.  
     Lisens:
      Begrenset gjenbruk 
Vik er ein kommune i Vestland fylke. Kommunen ligg i Sogn og grensar i vest til Høyanger og Modalen, i sør til Voss og Vaksdal, i sør og søraust til Aurland, i aust til Lærdal og i nord til Sogndal.
I 1964 fekk kommunen overført Vangsnes sokn frå Balestrand og gav samstundes frå seg Kvamsøy sokn på nordsida av Sognefjorden. Dermed fekk kommunen nordgrense i Sognefjorden. I 1992 blei Feios og Fresvik overført til Vik frå Leikanger. Dette gav kommunen austgrense i Aurlandsfjorden.
      Natur
    
Vik har høge fjell og djupe fjordar. Sognefjorden er 1200 meter djup ved Vik, og fjella ragar godt over 1000 meter over havet. Mot sør går to korte og tronge fjordar, Finnafjorden og Arnafjorden.
Berggrunnen består av gneis vest for Arnafjorden og austover langs Sognefjorden som tilhøyrer Gneisregionen. Aust for Arnafjorden er gneisen dekt av kambrosilurisk glimmerskifer, og lenger søraust ligg det over glimmerskiferen ulike overskyvde, harde bergartar. Desse skyvedekka er dei høgastliggjande i kommunen, med Fresvikbreen som høgaste punkt 1648 meter over havet.
Lengst vest i kommunen ligg delar av Stølsheimen landskapsvernområde. I søraust ligg delar av Nærøyfjorden landskapsvernområde, som i 2005 blei oppført på UNESCOs verdsarvliste.
      Busetjing
    
Busetjinga er tettast rundt Vikøyri, som er det administrative senteret og den einaste tettstaden i kommunen, med 1245 innbyggjarar (2019). Elles er det spreidd busetjing der det ikkje er for bratt langs fjorden, og i dalane sørover frå Vikøyri. Sidan 1970-åra har folketalet vist tilbakegang, i tiårsperioden 1996–2006 med 7,3 prosent, mot 4,6 prosent i Sogn samla sett. Det er forventa nedgang i folketalet også framover mot 2050.
Kart over Vik kommune 
        Av      
Store norske leksikon.  
     Lisens:
      CC BY NC 4.0 
      Næringsliv
    
Vik har ein variert industri der jern- og metallvareindustri er ein dominerande bransje, og med Vik Ørsta AS som hjørnesteinsbedrift. Andre viktige bransjar er produksjon av maskiner og utstyr med mellom anna Fresvik Produkt AS og møbel- og trevareindustri med mellom anna Linn Bad AS. Næringsmiddelindustrien er representert ved Tine Meieriet Vik, som er det einaste meieriet i landet som produserer gamalost.
Jordbruket er prega av storfe- og sauehald. Det meste av jordbruksareala finst nedst i dalføra som fører ned til Vikøyri, og dessutan på Vangsnes og stadvis elles langs fjordane. Gardane driv mjølkeproduksjon eller har sauer, nokre få gardar har geiter. Det blir dyrka mykje frukt på Vangsnes og i Fresvik. Heile kommunen har svært mykje bringebær.
Vik er ein mellomstor kraftkommune, med ein gjennomsnittleg årsproduksjon på 922 gigawattimar (GWh) per 2016. Det er fem kraftverk i kommunen, største fallhøgd er 66 meter. Kraftverka med høgast snittproduksjon er Refsdal kraftverk og Hove kraftverk. Det meste av den krafta som kan utnyttast, som først og fremst finst i Viksvassdraget, er utbygd.
      Samferdsel
    
Den indre stamvegen på Vestlandet, riksveg 13, går frå Voss over fjellet til Vik og Vangsnes. Herfrå er det ferjesamband til Hella og Dragsvik på nordsida av Sognefjorden. Fylkesveg 5602 går vidare frå Vangsnes austover til Fresvik via Feios. Vestover langs fjorden frå Vikøyri til Arnafjord går fylkesveg 5600. I fjellet er det bygd ein del anleggsvegar i samband med kraftutbygging. Om sommaren er det snøggbåtsamband til Bergen.
      Administrativ inndeling og offentlege institusjonar
    
Det einaste fengselet i tidlegare Sogn og Fjordane ligg i Vik. Fengselet har nybygg frå 2008 og 2009, medan den eldste bygningen er frå 1865 og er freda.
Vik høyrer til Vest politidistrikt, Sogn og Fjordane tingrett og Gulating lagmannsrett.
Kommunen er med i regionrådet Sogn regionråd saman med Aurland, Høyanger, Luster, Lærdal, Sogndal og Årdal.
Vik kommune svarer til dei fem sokna Arnafjord, Feios, Fresvik, Vangsnes og Vik i Sogn prosti (Bjørgvin bispedømme) i Den norske kyrkja.
Mot slutten av 1800-talet høyrde Vik til Sogn fogderi i Nordre Bergenhus amt.
          Delområde og grunnkrinsar i Vik
        
For statistiske føremål er Vik kommune (per 2016) delt inn i eitt delområde med til saman 15 grunnkrinsar: Vangsnes, Seim, Vikøyri, Strendene, Hove, Seljedalen, Ovrisdalen, Bødalen, Framfjord, Arnafjord, Finden, Feidje, Tjønn, Fresvik øvre og Fresvik nedre.
      Historikk og kultur
    
Vik er rikt på gravhaugar frå førkristen tid. I utkanten av tettstaden ligg kyrkjene Hove og Hopperstad. Hove er ei steinkyrkje i romansk stil frå 1150-talet, og Hopperstad er ei stavkyrkje frå 1130. Fridtjovstatuen på Vangsnes blei reist av keisar Vilhelm 2 i 1913 til minne om sagahelten Fridtjov Torsteinsson. Kristianhus båtmotormuseum ligg på Vikøyri. Vik har ein del turisttrafikk.
      Kommunevåpenet
    
Kommunevåpenet blei godkjent i 1991 og har tre skråstilte gullfarga lauvknivar på grøn bakgrunn. Dette symboliserer ressursutnytting.
      Namn
    
Namnet kjem av norrønt *vík, ‘vik eller fjordbukt', som også er brukt om innbuktningar i terrenget på land.
      Les meir i Store norske leksikon
    
Vestland fylke
Sognefjorden
Fresvikbreen
Vikøyri
Hove kyrkje
Hopperstad stavkyrkje
Noregs geografi
      Eksterne lenker
    
Vik kommune
Statistisk sentralbyrå: Kommunefakta Vik
Gards- og ættesoge for Vik i Sogn
      Litteratur
    
Balvoll, Gudmund: Gards- og ættesoge for Vik i Sogn, 2002-, 4 bind.
Hoprekstad, Olav: Bygdabok for Vik i Sogn, 1951–58, 3 bind i 4.
        Skrevet av:
      
Geir Thorsnæs
Svein Askheim
        Sist oppdatert:
      
           1. juni 2023,
        se alle endringer
fri gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim den inn i litteraturlisten din:
    
      Thorsnæs, Geir; Askheim, Svein: Vik i Store norske leksikon på snl.no.
      Hentet  fra https://snl.no/Vik
    Bidra
  
Foreslå endringer i artikkelen
Foreslå bilder til artikkelen
  Kommenter
     eller still spørsmål
Kommentarer
              
            
      Kommentaren din publiseres her. Fagansvarlig eller redaktør svarer når de kan.
    
      Du må være logget inn for å kommentere.
    
Logg inn
      eller
      
        registrer deg
      
Fagansvarlig for Vik
        Svein Askheim
      
Bunntekst
    Sist oppdatert
  
          dydsepistemologi:
      publisert av Heine Alexander Holmen (NTNU)
        for 29 minutter siden
      
          sosialepistemologi:
      publisert av Heine Alexander Holmen (NTNU)
        for 35 minutter siden
      
          Deduktive slutninger:
      oppdatert av Heine Alexander Holmen (NTNU)
        for rundt 1 time siden
      
          Perseptuell kunnskap - Kunnskap gjennom persepsjon:
      oppdatert av Heine Alexander Holmen (NTNU)
        for rundt 1 time siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020