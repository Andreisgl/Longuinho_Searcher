DTW: Motî walon-francès - Dictionnaire wallon-français - Walloon-French dictionary
Motî walon-francèsDictionnaire wallon-françaisWalloon-French dictionary
Cweroz après on mot:Cherchez un  mot:Look up a word:
   
 Rén k' dins les mots walonsDans les mots wallons uniquementIn Walloon words only
 E scrijhaedje FellerEn écriture FellerIn "Feller" notation
 Dins les årtikesA l'intérieur des articlesWithin articles
 Nén co so l' esplicant motîPas encore sur le dictionnaire explicatifNot yet on explanatory dictionnary
 Nén co rfondouPas encore normaliséNot yet normalized
Introduction en français
Adrovèdje è walon (sins xh)
Adrovaedje e walon (avou xh)
  Programaedje : Lorint Hendschel & Pablo Saratxaga
  Ecråxhaedje do contnou : bråmint des djins...
  ...li dierinne li: 2023-08-31 15:12  
Prezintaedje
I gn a «ki» 32.000 eredjistrumints (a waire près) dins ci motî ci.
Li motî a stî fwait pa des djins diferinnes, a des moumints diferins et
avou des métodolodjeyes ki sont diferinnes eto... (par egzimpe des
diferinnès ortografeyes; mins on riscrijhaedje si fwait po-z årmonijhî 
tot çoula).
Do côp, ci motî cial ni doet nén esse riwaitî come èn ovraedje
sincieus ki shût tofer des rîles bén metowes, lecsicografikes ou co
des ôtes.  Vos dvoz eployî ci motî ci por vos vos fé ene idêye, come
des brikes ki vos vs è siervoz por vos basti vosse prôpe motî walon.
Åd fwait des intrêyes divins l' motî, i vs fåt dire ki:
Des intrêyes k' i gn a (les cenes ki cmincèt avou ene pitite
sitoele) sont des fômes coinreces ki revoyèt a des fômes di
referinces.
Des ecôdeus k' i gn a avént dins l' idêye k' i faleut mete a pårt
dins des intrêyes diferinnes les ratourneures åtoû d' on minme
lecsinme, metans: «fé l' båbe» dins ene ôte intrêye ki
«båbe».
Såme do motî
I gn a des banslêyes di diccionaires walons.  Sacwants sont foû
ritches et passèt po des egzimpes dins l' monde del
lecsicografeye.
Mins on diccionaire est ossu, tofer, ene façon di håyner les
idêyes k' on-z a sol lingaedje.  Et cåzumint tos les motîs
walons evont di l' idêye ki li walon est èn atroclaedje di pårlers
aparintés.  C' est tos diccionaires «coinreces», ki n' s' interessèt
k' a leu coine do payis walon.
Ci motî ci, lu, riwaite li walon come on seu lingaedje et sayî di
rashonner totes les ritchesses lecsicografikes --dj' ô: tos les mots-- di
ç' lingaedje la dins on seu ovraedje. C' est ene saye, co lon
d' esse achevêye, di ramonçler tos les motlîs publiyîs djusk' asteure (di
pus d' 200).
Målureuzmint, po-z avni å coron d' on sfwait ovraedje, i fåt
bråmint d' pus di coraedje et di tins ki dj' end a.  Admetans
k' i gn åreut ds ôtes po-z aidî, i fåt asteure:
Dins l' pårteye k' est ddja fwaite, unifyî li façon di scrire eyet tot çou k' est lecsicolodjeye;
Ecôder les motîs dedja publiyîs;
Tecnicmint, i gn a moyén eto di cachî après on mot dins sins
francès-walon, et co di cweri après on mot walon scrît dins tot 
l' minme ortografeye (Feller ou «XH»). Mins çoula n' est nén possibe dins
li modêye ki vs avoz vaici pa dvant vos ouys.  Cwè ki...  I gn a moyén
tot l' minme di cachî après on mot francès (waitîz pus bas po saveur
kimint).  Li scrijhaedje eployî dins les mots dedja ecôdés est (li pus
sovint) on «rfondou walon» scrît dins l' ortografeye da Feller (pont
di XH).
Bon, mågré tot çou k' dji di di negatif pa dzeu, l' ovraedje k' a stî
fwait est dedja foirt consecant et pout ddja esse foirt ahessåve.  Ci
sereut biesse, vormint, di n' è nén fé profiter ls ôtes.
Kimint cachî après on mot
Vos poloz bén mete on «%» al plaece d' on boket di mot. Metans:
Si vos cachîz après "ab%", vos trovroz tos les mots walons ki
cmincèt avou "ab";
Si vos cachîz après "%î", vos trovroz tos les mots walons ki
finixhèt avou "î";
Si vos cachîz après "%avel%", vos trovroz tos les mots walons k' ont
"avel" å dvins.
Portant, ni metoz nén ene sacwè di trop vågue, ca l' motî ni
vs dene ki 150 responses d' on côp.
Si vos savoz çou k' c' est, vos ploz eployî les erîlêyès ratourneures.
Si rén n' est trové, li sistnme frè-st ene deujhinme saye, on nouzome ovraedje 
po sayî d' trover åk tot fjhant des replaeçmints d' ortografeye, et ki å pus sovint 
vos dvreut trover çou k' vos cweroz.
Si çou k' vos tapez vs dene åk, mins ki çou n' est nén çou k' vos cweroz après, vos 
ploz foirci li dujhance do pont cial å dzeur tot metant djusse pa dvant vosse cweraedje 
ces 3 caracteres cial: « [=] » (3 caracteres: on sene ewal, etur deus cwårêyès åtchetes).
Tchoezixhoz "E scrijhaedje Feller" po cweri on mot d' après
si scrijhaedje e môde Feller (come on l' trove sicrît dins les
motîs d' referince eployîs); insi metans, si vos tapez
"bouhî" ou "bouchî" ou co "bouchi" vos åroz l' årtike po "bouxhî",
la k' c' est les transcrijhaedjes Feller eployîs dins des
diccionaires k' i gn a pol viebe "bouxhî".
Tchoezixhoz "Dins les årtikes" si vos voloz cachî après on mot
dins les årtikes do motî zels minmes.  Ene façon nén foirt fene mins
ki våt les poennes di sayî, si vos voloz saveur kimint çk' on dit e
walon té ou té mot francès.
Djivêye des ôtes motîs rwaitîs
C' est po pus tård, plait-st a Diè.
Gråces tot plin des côps
Cisse båze di dnêyes ni fwait ki di rprinde li clapant ovraedje ki des
cints di lecsicografes walons, téle feye des omes di mestî, téle feye
des amateurs, mins todi des amoureus, ont fwait des cints ans å lon.
Si cist ovraedje ci arive on djoû a coron, i l' fårè rwaitî come ene
façon delzî rinde bon dvwer.
Gn a troes djins ki s' ont araetchî l' cou po fé ci motî ci, des ans å
lon: dji rmerceye li Thierry Dumont eyet l' Lucyin Mahin po ça eyet
l' restant.
Et po fini, i gn a eto des cints di programeus k' ont greté come
des dånés po nos ofri, a vos come a mi, les clapantès LIBÈS USTEYES ki m' ont
permetou di mete cisse båze di dnêyes ci sol Rantoele Daegnrece: dji
sondje aprume åzès programeus di Perl, Emacs, MySQL, et vos nd
åroz.
 