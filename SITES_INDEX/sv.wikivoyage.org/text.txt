Israel - Wikivoyage
 31°N 35°E 
Israel
Från Wikivoyage, den fria resehandboken.
Asien > Mellanöstern > Israel
Hoppa till navigering
Hoppa till sök
Israel
Innehåll
1 Planering innan resan
1.1 Att ta med sig till Israel
1.1.1 Kläder
1.1.2 Medicinväska
1.1.3 Annat
1.2 Att ta med sig från Israel
2 Fakta om Israel
2.1 Historik
2.2 Lokalbefolkningen
2.3 Klimat
2.4 Högtider
3 Regioner
3.1 Städer
4 Att ta sig till Israel
5 Förflyttning i Israel
6 Betalning
7 Boende
8 Mat och dryck
9 Att se
10 Att göra
11 Arbete
12 Kommunikation
13 Säkerhet
14 Respektera
15 Problemlösare
16 Övrigt
Israel
Lokalisering
Vapen & FlaggaIsrael - VapenIsrael - Flagga
HuvudstadJerusalemValutaShekel (ILS)Yta20 770Folkmängd7 993 100SpråkHebreiska, arabiskaReligionerJudendom, islam, kristendomRiktnummer+972TLD.ilTidszonerUTC+2Webbplatshttps://www.gov.il/
Israel är ett land i Mellanöstern.
Planering innan resan[Redigera]
Medborgare i de flesta länder i västvärlden behöver inte ansöka om visum före ankomst. Observera att länder i Mellanöstern som t.ex. Syrien, Libanon och Saudiarabien inte släpper in personer som varit i Israel, till exempel med en israelisk gränskontrollstämpel i passet, eller som avser att resa dit. Exempelvis har syrisk gränspolis rätt att söka igenom ditt bagage för att försöka finna hotellkvitton, resehandlingar eller andra dokument som bevisar detta. Om man tänker besöka flera länder i Mellanöstern kan man be passkontrollanten att stämpla på en särskild blankett. Det kan också vara en bra idé att ha med sig mer än ett pass så att de israeliska stämplarna kan samlas i ett av passen. Observeras bör dock göras att den som planerar att besöka Syrien efter ett besök i Israel inte kan passera igenom jordanska landgränser utan måste flyga till Amman. Detta även om man har bytt ut pass.
UD har tidigare rapporterat om att svenska medborgare som besökt flera muslimska länder, som av staten Israel betraktas som fiender, nekats inträde i landet.
Under högsommaren kan det vara tryckande varmt med temperaturer över 30 grader, åk därför hellre under våren eller hösten. Flera judiska helgdagar infaller i september och då kan det mesta vara stängt.
Att ta med sig till Israel[Redigera]
Kläder[Redigera]
Kläderna måste vara anpassade för ett hett klimat men också tillräckligt smakfulla för att man ska kunna vistas på restauranger och på religiösa platser. Det västerländska sättet att klä sig är accepterat överallt förutom religiösa platser. Löst hängande bomullskläder är att föredra, speciellt då det kan bli ganska varmt i Israel under sommaren. Det kan också vara av fördel att ta med:
bekväma vandringsskor
varm tröja (det kan bli kallt om nätterna)
huvudduk/slöja att täcka sig med (vid moskébesök)
solhatt
solglasögon
Medicinväska[Redigera]
värktabletter
plåster
multivitaminer
solskydd (åtminstone 15)
insektsmedel
yoghurttabletter (hjälper kroppen att klara av den ändrade kosten och undvika diarré, finns att köpa på apoteket.)
sax
pincett
ögondroppar
antiseptiska salvor
medicin mot diarré
Annat[Redigera]
kamera. Kameror med blixtar är förbjudna på många historiska platser, så en ljuskänslig kamera utan blixt är att föredra.
öronproppar (risk för sömnlösa nätter annars)
väckarklocka
adapter: 220 volt AC, 50 Hz. Två runda stift
vattenflaska att alltid ta med sig
brandvarnare
Att ta med sig från Israel[Redigera]
Fakta om Israel[Redigera]
Historik[Redigera]
Se även Israels historia på Wikipedia.
Palestina tillhörde det osmanska riket fram till första världskriget, därefter blev det ett brittiskt mandatområde. I slutet av 1800-talet bildades den sionistiska rörelsen för att skapa ett judiskt nationalhem i Palestina och fler och fler judar utvandrade från hela världen till Palestina. Mellan araber och judar blev läget allt mer spänt och under 1930-talet utfördes ständigt terrordåd mellan folkgrupperna och mot britterna. Den 14 maj 1948 lämnade britterna Palestina och judarna utropade staten Israel. Denna stat anfölls genast av grannländerna och många araber tog till flykten. Efter sju månader var kriget slut.
Även om eldupphör rådde, befann sig Israel i krigstillstånd och läget gentemot grannländerna var spänt. När Egypten spärrade Tiransundet i Röda havet 1967, utbröt sexdagarskriget och Israel ockuperade Västbanken, Gazaremsan, Golanbergen och Sinaihalvön. 1973 anföll Egypten och Syrien under det s.k. Yom Kippur-kriget. Israel och Egypten slöt fred 1979 och Egypten återfick Sinai.
Under 1970-talet ökade spänningen vid gränsen mot Libanon då PLO var aktivt i södra Libanon. I juni 1982 invaderade Israel Libanon för att kasta ut PLO ur Libanon. De israeliska trupperna lämnade så småningom Libanon förutom gränsområdet mellan Israel och Libanon. År 2000 lämnade israeliska trupper även detta gränsområde.
Under 1990-talet kom uppskattningsvis en miljon människor till Israel från före detta Sovjetunionen. Att ta emot alla dessa har varit en stor utmaning för det israeliska samhället.
1994 skrev Israel och Jordanien under ett fredsavtal. I september 1995 skrev premiärminister Yitzhak Rabin och PLO:s ordförande Yasser Arafat under avtal för att bilda en palestinsk civil myndighet för att utöva civil kontroll över delar av Västbanken. Knappt en månad senare mördades Rabin vid ett möte. Vid det efterföljande valet blev Binyamin Netanyahu premiärminister. Han fortsatte samtalen med PLO utan att kunna nå en överenskommelse om flyktingproblemet eller Jerusalems status.
Förtroendet för den palestinska myndigheten förblev låg hos den israeliska allmänheten då denna inte verkade ha kraft att ta itu med de palestinska grupper som genomförde mängder av självmordsbombningar mot mål i Israel. 2003 förklarade den israeliska premiärministern Ariel Sharon att israelerna tänkte lämna Gazaremsan (och bosättningarna där).
Lokalbefolkningen[Redigera]
Klimat[Redigera]
Högtider[Redigera]
Rosh hashana, botdagarna, infaller i september eller oktober
Yom kippur, försoningsdagen, infaller tio dagar efter rosh hashana
Sukkot, skördefesten eller lövhyddofesten, ungefär en vecka efter yom kippur
Khanukka, ljusfesten, infaller i december
Påsken, infaller i mars eller april
Minnesdagen till minne av förintelsen, april
Nationaldagen, april
Regioner[Redigera]
Övre Galiléen
Nedre Galiléen
Genesarets sjö
Golanbergen
Judiska öknen och Döda havet
Negevöknen
Städer[Redigera]
Jerusalem, Israels huvudstad och helig stad för tre världsreligioner
Tel Aviv, Israels största stad med sandstränder vid Medelhavet
Haifa, den största hamn- och industristaden
Nasaret, Jesus hemstad
Akra, med en korsfararborg från 1200-talet
Tiberias, turiststad vid Genesarets sjö
Caesarea, ruiner och akvedukt från romartiden
Beer Sheva, regioncentrum för Negevöknen med många beduiner
Eilat, turiststad vid Röda havet
Betlehem, Jesus födelsestad
Att ta sig till Israel[Redigera]
På grund av säkerhetsläget i Israel måste alla utländska medborgare vara beredda på förhör av gränspolisen både vid ankomsten och hemresan (inte så vanligt).
Med flyg
Man kan flyga till Israel från de flesta håll i världen och internationella flygbolag som British Airways, Air France, Iberia och Thai har trafik till landet.
Israels största internationella flygplats heter Ben Gurion (flygplatskod TLV) och ligger mittemellan Tel Aviv och Jerusalem. En mindre flygplats för charterresenärer, Ovda, finns i Eilat (flygplatskod VDA).
Säkerhetskontrollerna för flygpassagerare till Israel är särskilt hårda och inför resan till Israel bör man därför komma till flygplatsen tre timmar före avfärd.
Från Ben Gurion går det en buss i timmen till Tel Aviv och från och med oktober 2004 kan man även åka tåg till Tel Aviv. Tåg till Jerusalem planeras inte vara klart före år 2007.
Man kan naturligtvis även åka taxi från flygplatsen, men det är inte billigt.
Med buss
Med tåg
Med båt
Med bil
Man kan åka bil till Israel via gränspassagerna mot Jordanien och Egypten. På grund av krigstillståndet kan man inte korsa gränsen mot Libanon eller Syrien. Det går alltså utmärkt att köra bil från Europa till Israel, däremot inte landvägen tillbaka igen, eftersom man då måste passera Libanon och Syrien.
Med cykel
Förflyttning i Israel[Redigera]
Allmänna kommunikationer är jämförelsevis billiga. Observera att det inte finns några allmänna kommunikationer under sabbaten - från fredag eftermiddag till lördag kväll. Det finns privata buss och taxibolag som trafikerar under dessa tider. Så kallade "sherut-taxibilar" är kollektivtaxi och kan tas mellan städer och inom de flesta storstäder.
Med flyg
Israel är ett relativt litet land, som Småland till storleken. I Israel finns en knappt handfull flygbolag som trafikerar inrikes. Arkia är det äldsta inrikesflygbolaget, Israair är ytterligare ett. Mellan Eilat, Tel Aviv och städer i norr kan man på deras hemsidor hitta billiga inrikesflygningar samt ännu bättre priser på "sista minuten-stolar".
Med buss
För turisten är buss det enklaste sättet att ta sig runt landet. Sedan avregleringen av busstrafiken så finns en uppsjö av bolag över hela landet. Med denna länk kan man hitta olika resealternativ Resealternativ Att resa med buss är bulligt i jämförelse med Sverige.
Med tåg
Tågnätet är under utveckling. Det är också det enklaste och snabbaste sättet att ta sig till norr och söder genom landet utan att fastna i bilköer. Linjen till Jerusalem är under uppbyggnad och inom något/några år kommer det finnas en snabblinje mellan Tel Aviv och Jerusalem. Idag finns en "långsam" linje som är att rekommendera för den som har tid och vill åtnjuta det fina landskapet och utsikten i Judeens berg.
Med bil
Alla internationella biluthyrningsföretagen finns representerade i Israel. Det finns också några mycket etablerade inhemska företag. På nätet kan man boka till något billigare pris. Israel har fina och bra motorvägar genom hela landet. Rusningstrafik kan uppstå under hela dygnet. Det finns en betalväg "Road no. 6" som går genom hela landet, ett prisvärt alternativ för att snabbt ta sig till sin destination.
Med taxi
Taxibilar finns överallt och är ett mycket smidigt sätt att ta sig fram i städerna. Det är extremt billigt att resa med taxibilar. Begär taxameter som är lag i Israel. Många chauförer kan tänka sig göra upp om ett fast pris innan, men det är inte alltid man tjänar på det. Som turist kan man vara lite vaksam, fråga gärna någon israel ungefär hur mycket det borde kosta. Inom städerna har man som regel taxameter och mellan städerna finns redan fast pris enligt tabell.
Man betalar alltid kontant. Oavsett taxameter eller inte så finns det tillägg för passagerare över 2 st, och om man har bagage eller resväskor med sig. Att resa med taxi kan bli en riktigt trevlig resa eftersom chaufförerna gärna talar om sin livs historia, aktuell politik och vill gärna höra om hur det är i Sverige.
Med cykel
Går bra med cykel. Israel håller på att utveckla cykelbanor i cityområdet i Tel Aviv. Det finns många parker som man kan cykla i. Men man ska vara försiktig eftersom biltrafiken inte är så van vid cykeltrafik.
För de mycket cykelintresserade finns en årlig "Israel-runt" cykeltävling med deltagare från hela världen.
Med liftning
Det är mycket utbrett att lifta och brukar vara helt ofarligt. Många israeler liftar och man kommer träffa på både unga, gamla och soldater som liftar. Men, naturligtvis uppmanar liftning till lite uppmärksamhet. De fall när något har inträffat, har det varit med araber som tagit upp liftare.
Betalning[Redigera]
Gångbara valutor
Den israeliska valutan heter shekel (1 shekel = 100 agorot). För turisten borde det inte vara några problem att växla in välkända utrikiska valutor på något av de ymnigt förekommande växelkontoren. Det går utmärkt att betala med starka valutor (amerikanska dollar, brittiska pund eller euro) och betalar man med amerikanska dollar kan man på vissa håll slippa betala moms på de varor man köper.
Resecheckar
Betalkort
Bankomater
Bankomater finns på många ställen och är kopplade till det internationella banksystemet, t.ex. Visa och Mastercard.
Boende[Redigera]
Vandrarhem (youth hostels) finns överallt. Priserna varierar förstås med standarden och om frukost ingår, men räkna med 20-30 shekel per natt (2003).
Mat och dryck[Redigera]
I Israel finns restauranger med mat från hela världen. Alla restauranger brukar vara tydliga om de är kosher-restaurang eller inte. Den främsta israeliska maträtten är falafel, stekta bollar av mosade kikärtor som serveras i ett ojäst bröd, pitabröd, med hummus (kikärtsdip) och tahini (pasta av sesamfrön). Falafel kostar upp till 25 shekel på ett snabbmatsställe med läsk och pommes frites. Naturligtvis finns internationella hamburgerkedjor som McDonalds och Burger King men även den inhemska McDavid.
Att se[Redigera]
Gamla staden i Jerusalem
Stränderna i Tel Aviv
Att göra[Redigera]
Bada i Döda havet
Enligt ett modernt talesätt ber man i Jerusalem, arbetar i Haifa och festar i Tel Aviv. Tel Aviv har helt klart det största nöjeslivet med massor av barer, restauranger och diskotek i närheten av Ben Yehuda-gatan och Medelhavets strand. Eilat är en typisk semesterort där det också finns diskotek och barer.
Arbete[Redigera]
Kommunikation[Redigera]
Hebreiska och arabiska är Israels officiella språk. Den som inte talar dessa språk klarar sig dock utmärkt med engelska då vägskyltar, gatuskyltar, information mm. brukar ges även på engelska. Alla yngre israeler bör kunna förstå engelska medan de äldre i många fall förstår franska, spanska eller polska. Under 1990-talet har en miljon ryskspråkiga från före detta Sovjetunionen bosatt sig i Israel.
I större städer bör turisten knappast ha några svårigheter att hitta internetkaféer.
Säkerhet[Redigera]
Israel har under flera år varit utsatt för sprängattentat och överallt där människor samlas finns säkerhetsvakter. Man måste vara beredd på att ens bagage undersöks när man besöker banker, shoppingcentrum och köpgallerior. Särskilt lokalbussar har varit utsatta för självmordsbombare. Bussterminaler för långfärdsbussar har därför i regel mycket hög säkerhet och allt bagage undersöks innan man släpps in. Man ska inte överdriva faran för att själv bli utsatt men man bör ändå ha ögon och öron öppna och säga till om man ser något som verkar konstigt.
Precis som vid alla utlandsresor bör man se till att ha en sjukförsäkring som betalar om något skulle hända. Observera att den som har tänkt att ta sig till den ockuperade Västbanken eller Gazaremsan bör kontakta sitt försäkringsbolag för att se om de överhuvudtaget ersätter skador som uppkommit i dessa områden.
Polisen: 100
Ambulans: 101
Brandkåren: 102
Respektera[Redigera]
Män som besöker en synagoga måste täcka huvudet med en kipa. Man bör heller inte besöka synagogor, kyrkor eller moskéer klädd i shorts, byt då till långbyxor eller långkjol.
Problemlösare[Redigera]
I Sverige
Israeliska statens turistbyrå, Box 7554, 103 93 Stockholm.
Telefon: 08 - 21 33 86
På plats
Sveriges ambassad, Rehov Weizmann (Weizmann Street) nr. 4, Tel Aviv
Telefon: 03 695 81 11
Övrigt[Redigera]
Får absolut inte missas
Hämtad från ”https://sv.wikivoyage.org/w/index.php?title=Israel&oldid=89125”
Dolda kategorier: Sidor utan bannerBanner från WikidataQuickbarCountry utan bannerQuickbarCountryQuickbar utan koordinaterKoordinater från WikidataQuickbar utan bilderArtiklar med länk till CommonsArtiklar med länk till WikipediaArtiklar med länk till DmozKontroll 2016 maj
Navigeringsmeny
Personliga verktyg
Inte inloggadDiskussionBidragSkapa kontoLogga in
Namnrymder
SidaDiskussion
svenska
Visningar
LäsRedigeraVisa historik
Mer
Sök
Snabblänkar
HuvudsidaSalongenSenaste ändringarnaSlumpsidaHjälpWikimedia Commons
Verktyg
Vad som länkar hitRelaterade ändringarLadda upp filSärskilda sidorPermanent länkSidinformationAnvänd som referensWikidata-objekt
Skriv ut/exportera
Skapa en bokLadda ned som PDFUtskriftsvänlig version
På andra projekt
Wikimedia CommonsWikinewsWikipedia
På andra språk
বাংলাDeutschΕλληνικάEnglishEsperantoEspañolفارسیSuomiFrançaisעבריתहिन्दीItalianoNederlandsPolskiPortuguêsRomânăРусскийTürkçeУкраїнськаTiếng Việt中文
Redigera länkar
Denna sida innehåller uppgifter från andra webbplatser som omfattas av upphovsrättslicensen Creative Commons Attribution-ShareAlike 3.0. Bidragsgivarna framgår av sidans historik.
Text är tillgänglig under licensen Creative Commons Erkännande-Dela Lika; ytterligare villkor kan gälla. 
Se användarvillkoren för detaljer.
Om personuppgifter
Om Wikivoyage
Friskrivning från ansvar (impressum)
Uppförandekod
Mobil vy
Utvecklare
Statistik
Information om kakor