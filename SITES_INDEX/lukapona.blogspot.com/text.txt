luka pona li seme?
Skip to main content
Search This Blog
luka pona 
luka pona li seme?
Get link
Facebook
Twitter
Pinterest
Email
Other Apps
April 09, 2021
luka pona li seme?  mi kama sona e toki pona la, mi lukin e toki ni: "toki pona li jo e toki luka. ona li toki pona luka". ni li pona a tawa mi tan ni: mi jan pi kute meso (kute mi li lon taso li pona ala). tan ni la, toki luka li pona tawa mi. mi sona e toki luka pi ma Pitan. taso mi lukin e toki pona luka la, mi pilin e ni: ona li pona ala.tan ni la, mi ante e ona. taso ante mute li kama. toki sin li kama. ni li luka pona. toki pona en luka pona li sama ala sama? ona tu li ante li toki ante. nimi li sama. nimi 'li' en nimi 'e' li lon ala, taso nimi ante ale li lon. nimi ante li ken weka lon wile pi jan toki.taso nasin toki li ante mute. kin la, luka ijo li lon!luka pona en toki pona o ante tan seme?toki pona li toki uta. ni la, ona li kepeken mute e nasin toki pi toki uta. nasin toki pi toki uta en nasin toki pi toki luka li ante. mi la, luka pona li pona tawa toki pi toki luka. jan ante o luka pona sama anu seme? ala! jan li ken jo enasin ante! luka pona lon lipu ni li luka pona pi mi taso! sina wile la, luka pona sina li ken ante. luka pona li ken ante lon luka ante.mi jo e nasin toki e nimi luka. ni li pona tawa mi. ona li pona ala tawa sina la, o ante e ona lon nasin sina. luka pona en toki pona li lon poka tan seme? sina pali ala e toki luka sin ante tan seme?mi wile e ni: toki pona en luka pona li lon poka li lon kulupu wan li toki poka. mi wile e ni tan ni: toki pona li jo e kulupu. ni la, jan pi toki luka lon kulupu ni li ken toki luka e toki poka pi toki pona. kin la, mi wile e ni: jan li ken ante toki kepeken wawa lili taso e luka pona e toki pona.jan pi mute seme li luka pona?mi toki mute lon ona. ona li toki mi. taso jan ante pi mute lili li toki e ona. mi en jan pona li toki lon tenpo mute. sina wile toki la, mi lon ma pona pi toki pona lon ilo Siko.sina seme?mi jan Olipija :) nasin toki pi luka pona  lipu pi nimi luka pi luka pona lipu pi luka ijo 
Get link
Facebook
Twitter
Pinterest
Email
Other Apps
Comments
Post a Comment
Popular posts from this blog
nasin toki pi luka pona: open 
April 09, 2021
  nasin toki pi luka pona  open ni li nasin mi taso. mi la, ona li pona lon toki. ijo tan ona li ike tawa sina la, o ante e ona  lon nasin sina. nasin sina en nasin mi li ken ante. luka pona li ken ante lon luka ante. (cw: o sona e ni - toki moku li lon) nanpa ale:   nanpa wan - nimi kule en pi  nanpa tu - la  nanpa tu wan - nimi ijo en nimi pali nanpa tu tu - nimi poka en nimi poka pali nanpa luka  - o nanpa luka wan - a en mute nanpa luka tu - ala nanpa luka tu wan - toki pi wile sona nanpa luka tu tu - nimi luka ‘SEME’ nanpa luka luka - tenpo nanpa luka luka wan - nimi nimi nanpa luka luka tu - nimi ijo mute en nimi pali mute nanpa luka luka tu wan - nimi lili nanpa luka luka tu tu - nanpa nanpa luka luka luka - nimi pali tawa nanpa luka luka luka wan- luka ijo
Read more
nasin toki pi luka pona: nanpa wan - nimi kule en pi
April 09, 2021
  nasin toki pi luka pona nanpa wan - nimi kule en pi toki pona en luka pona la, nimi kule li sama. nimi ijo li lon nanpa wan. nimi kule li lon nanpa tu. tp: ‘jan’ lp: JAN   tp: ‘jan pona’ lp: JAN PONA     tp: soweli suli lp: SOWELI SULI tp: soweli suli loje lp: SOWELI SULI LOJE nimi luka ‘PI’ li ken lon li ken weka. nimi lili ale li ken weka. sina weka e ona la, o awen lili o toki ala. tp: waso laso pi sona mute lp: WASO LASO PI SONA PONA tp: waso laso pi sona mute lp: WASO LASO _ SONA PONA >>>  nanpa tu >>> nanpa ale
Read more
Powered by Blogger
Theme images by Michael Elkan
Water
Visit profile
Archive
June 20231
February 20231
November 20221
March 20221
February 20221
November 20211
October 20211
April 202118
Report Abuse