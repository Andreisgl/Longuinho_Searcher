Franz Schubert - Visuotinė lietuvių enciklopedija
LT
                ieškoti
            
Pradžia
Rodyklė
Personalijos
Lituanistika
Temos
Autoriai
                            Išplėstinė paieška
                        
                            Paieška pagal vietą
                        
                ieškoti
            
Titulinis  Rodyklė
                    Atgal
                
                    Franz Schubert
                
Apie autorių 
Franz Schubert (litografija, 1828, dailininkas J. E. Teltscheris)
Schubert Franz (Francas Šùbertas) 1797 01 31Viena 1828 11 19Viena, Austrijos kompozitorius. Romantizmo muzikos pradininkas. F. Schubertas laikomas iš liaudies muzikos kilusio Lied muzikos žanro pradininku. Nuo ankstyvos vaikystės buvo mokomas skambinti fortepijonu, griežti smuiku, vargonuoti, dainuoti. 1808–12 imperatoriaus rūmų kapelos dainininkas Vienoje. Kapelos vadovas A. Salieri ir rūmų vargonininkas W. Ruzicka mokė F. Schubertą kompozicijos ir kontrapunkto. Nuo 1818 mokytojavo, vėliau pasišventė kūrybai. Netrukus sukūrė dainą Margarita prie ratelio (Gretchen am Spinnrade 1814, J. W. Goethe’s žodžiai), rodančią F. Schuberto individualaus stiliaus ir vokiečių romantinės dainos pradžią. Dirbdamas mokykloje intensyviai kūrė dainas ir kitų žanrų muziką. Savo kūrinius atlikdavo grupelei draugų, išsilavinusiems jaunuoliams, iš kurių artimiausias jam buvo teisės studentas F. von Schoberis. Jo patartas F. Schubertas metė tarnybą mokykloje ir pasišventė muzikai.
Nuolatiniai muzikiniai vakarai draugų namuose, kuriuose skambėjo jo muzika, vėliau buvo pavadinti šubertiadomis. F. von Schoberis supažindino F. Schubertą su įžymiais ir įtakingais Vienos muzikos veikėjais, tarp jų – rūmų dainininku J. M. Vogeliu, kuris tapo geriausiu F. Schuberto dainų atlikėju ir paskleidė jo muziką Vienos aukštuomenės salonuose. Vienas kitas pastatytas F. Schuberto scenos veikalas (zingšpyliai, operos) irgi garsino Vienoje, bet F. Schubertui gyvam esant įvyko tik vienas viešas publikai skirtas jo muzikos koncertas – 1828 03 26 Musikverein salėje; jis buvo labai sėkmingas meniniu ir finansiniu požiūriu. 1822 rimtai sušlubavusi sveikata nebepasitaisė.
Dainos ir instrumentinė muzika
Vertingiausia kūrybos dalis – solo dainos fortepijonui (daugiau kaip 600). F. Schubertas dainą ištobulino iki sceninės miniatiūros. Lied kūrė pagal J. W. Goethe’s, F. Schillerio, H. Heine’s, ne tokių žymių ar ir visai nežinomų poetų tekstus. Pagal W. Müllerio lyriką, kurioje reiškiamos vienišos romantiškos sielos kančios, viltys ir klajonės, F. Schubertas sukūrė vokalinius ciklus Gražioji malūnininkė (Die schöne Müllerin 1823; 20 dainų ciklas) ir Žiemos kelionė (Winterreise 1827; 24 dainų ciklas). Tai vieni pirmųjų tokio žanro kūrinių muzikos istorijoje: dideli ciklai, kuriuose dainas jungia vieningas siužetas. Dar vienas dainų rinkinys – Gulbės giesmė (Schwanengesang) – buvo sudarytas po F. Schuberto mirties iš paskutinio laikotarpio 13 dainų (pagal L. Rellstabo. H. Heine’s, J. G. Seidlio tekstus, 1828); čia yra populiarioji daina Serenada (Ständchen). Greta genialios melodijos dainose ryšku muzikos ir poezijos vienovė; perteikiama pasirinktų eilėraščių bendra nuotaika, atskleidžiami jų prasmės, kartais – paskirų žodžių atspalviai. Šiuo tikslu F. Schubertas itin taikliai naudojo harmoniją. Fortepijono pritarimas irgi įvairus: nuo skaidrios paprastos faktūros harmoninio audinio (Forelė / Die Forelle 1817, Chr. F. D. Schubarto žodžiai) iki dainos turinio detalių muzikinio įprasminimo (Margarita prie ratelio).
F. Schuberto dainos įvairios formos. Yra daug paprastos kupletinės formos dainų, artimų muzikiniam folklorui (Erškėtrožė / Heidenröslein 1815, J. W. Goethe’s žodžiai), ir šiek tiek sudėtingesnės – kupletinės variantinės formos bei trijų dalių formos su kontrastinga vidurine dalimi. Daug sudėtingesnės atviros formos dainos (Girių karalius / Erlkönig 1815, J. W. Goethe’s žodžiai), laisvai plėtojamos vokalinės scenos, kuriose dominuoja kontrasto principu sujungti epizodai (Ganimedas 1817, J. W. Goethe’s žodžiai). Nemažai dainų yra mišrios formos.
Instrumentinė muzika grindžiama Vienos klasicizmo tradicija. Labai svarbi fortepijoninė kūrybos dalis – muzikiniai momentai ir ekspromtai, nuo kurių prasidėjo romantinės fortepijoninės miniatiūros istorija.
Kiti kūriniai
Zingšpyliai Velnio malonumų pilis (Des Teufels Lustschloss 1814, pastatytas 1978 Potsdame), Alfonsas ir Estrela (Alfonso und Estrella 1822, pastatytas 1854 Weimare), Broliai dvyniai (Die Zwillingsbrüder 1819, pastatytas 1820 Vienoje), muzika H. von Chézy pjesei Rozamunda (1823, pastatyta Vienoje 1823). 8 simfonijos: I D‑dur (1813), II B‑dur, III D‑dur (abi 1815), IV c‑moll Tragiškoji (Tragische), V B‑dur (abi 1816), VI C‑dur (1818), VIII (VII) h‑moll Nebaigtoji (Unvollendete 1822), IX (VIII) C‑dur (atrasta R. Schumanno 1838), 8 uvertiūros, koncertas smuikui ir orkestrui D‑dur, rondo smuikui ir styginių orkestrui A‑dur (abu 1816), kameriniai kūriniai, tarp jų – oktetas 2 smuikams, altui, violončelei, kontrabosui, klarnetui, valtornai ir fagotui F‑dur (1824), Forelių kvintetas fortepijonui, smuikui, altui, violončelei ir kontrabosui A‑dur (Forellenquintett 1819), 15 styginių kvartetų, tarp jų – d‑moll Mirtis ir mergelė (Der Tod und das Mädchen 1824), kūriniai fortepijonui, tarp jų – 15 sonatų, Klajūno fantazija C‑dur (Wandererfantasie 1822), 6 muzikiniai momentai (1828), ekspromtai, menuetai, valsai, lendleriai, ekosezai ir kiti šokiai, kūriniai fortepijonui 4 rankoms, 6 mišios, tarp jų – As‑dur (1822), Es‑dur (1828), Stabat Mater (1816), Vokiškosios mišios (Deutsche Messe 1827), religiniai kūriniai solistams, chorui (vyrų, mišriam) ir instrumentams, kūriniai vokaliniam trio, kvartetui, kvintetui.
L: W. Vetter Der Klassiker Schubert Leipzig 1953; D. Fischer‑Dieskau Auf den Spuren der Schubert Lieder Wiesbaden 1971; G. Moore Schubert Liederzyklen Tübingen 1975; J. Wechsberg Schubert: His Life, His Work, His Time London 1977; O. E. Deutsch F. Schubert: thematisches Verzeichnis seiner Werke in chronologischer Folge Kassel 1978; H. J. Frölich Schubert München 1978; W. Dürr, A. Feil F. Schubert Stuttgart 1991.
943
            Kiti šaltiniai
        
            Galerija
        
                        Susiję straipsniai
                    
                        Literatūros sąrašas
                    
                Į elektroninę erdvę buvo perkelta dauguma VLE spausdintų tekstų ir iliustracijų, straipsniai naujinami, enciklopedija nuolat pildoma naujais straipsniais.
            
                    Nuorodos
                
Apie projektą
Apie Visuotinę lietuvių enciklopediją
Rengėjai
Teisės ir naudojimo sąlygos
Pirkti spausdintą enciklopediją
                    Susisiekite
                
KontaktaiArba palikite mums žinutę:
                
                           rašyti žinutę
                       
Žinutė redaktoriui
Siųsti
                © 2023 LNB Mokslo ir enciklopedijų leidybos centras
            
 
 
Duomenų apsauga
                Sprendimas: TEXUS
            Papildoma informacija
        
                Turinys
            
                Bendra informacija
            
                            Straipsnio informacija
                        
Autorius (-iai)
Redaktorius (-iai)
Publikuota
Redaguota
                            Siūlykite savo nuotrauką
                        

                            Prisegti failą
                        

                        Sutinku su pateikimo sąlygomis

                        Siųsti nuotrauką
                    
Mūsų svetainė naudoja slapukus (angl. cookies). Šie slapukai naudojami statistikos ir rinkodaros tikslais.
Jei Jūs sutinkate, kad šiems tikslams būtų naudojami slapukai, spauskite „Sutinku“ ir toliau naudokitės svetaine.
Kad veiktų užklausos forma, naudojame sistemą „Google ReCaptcha“, kuri padeda atskirti jus nuo interneto robotų, kurie siunčia brukalus (angl. spam) ir panašaus tipo informaciją. 
Taigi, kad šios užklausos forma užtikrintai veiktų, jūs turite pažymėti „Sutinku su našumo slapukais“.
Slapukų naudojimo parinktys
Jūs galite pasirinkti, kuriuos slapukus leidžiate naudoti. Plačiau apie slapukų ir privatumo politiką.
Funkciniai slapukai (būtini)
Šie slapukai yra būtini, kad veiktų svetainė, ir negali būti išjungti. Šie slapukai nesaugo jokių duomenų, pagal kuriuos būtų galima jus asmeniškai atpažinti, ir yra ištrinami išėjus iš svetainės.
Našumo slapukai
Šie slapukai leidžia apskaičiuoti, kaip dažnai lankomasi svetainėje, ir nustatyti duomenų srauto šaltinius – tik turėdami tokią informaciją galėsime patobulinti svetainės veikimą. Jie padeda mums atskirti, kurie puslapiai yra populiariausi, ir matyti, kaip vartotojai naudojasi svetaine. Tam mes naudojamės „Google Analytics“ statistikos sistema. Surinktos informacijos neplatiname. Surinkta informacija yra visiškai anonimiška ir tiesiogiai jūsų neidentifikuoja.
Reklaminiai slapukai
Šie slapukai yra naudojami trečiųjų šalių, kad būtų galima pateikti reklamą, atitinkančią jūsų poreikius. Mes naudojame slapukus, kurie padeda rinkti informaciją apie jūsų veiksmus internete ir leidžia sužinoti, kuo jūs domitės, taigi galime pateikti tik Jus dominančią reklamą. Jeigu nesutinkate, kad jums rodytume reklamą, palikite šį langelį nepažymėtą.
                                Sutinku
                            
                                Nesutinku
                            
                        Sutinku
                    
                        Parinktys
                    