Olympiske leker – Wikipedia
Olympiske leker
Fra Wikipedia, den frie encyklopedi
Hopp til navigering
Hopp til søk
De olympiske ringer
I antikkens olympiske leker var løpsøvelser den eneste idrettsgrenen
Andrej Šporn kjører utfor i 2010
Tenning av Den olympiske ild under De 21. olympiske vinterleker i 2010
De olympiske leker (gammelgresk οἱ Ὀλυμπιακοὶ Ἀγῶνες: hoi olympiakoi agōnes) er en multisportkonkurranse som arrangeres hvert fjerde år. Opprinnelig ble de holdt i det gamle Hellas, men ble blåst til liv igjen av franskmannen baron Pierre de Coubertin på slutten av det 19. århundre. Tidligere ble vinter- og sommerlekene avholdt samme år, men siden 1994 har det gått to år mellom hver gang det ble arrangert olympiske leker, da henholdsvis som vinter- og sommerleker. Olympiske sommerleker har blitt arrangert siden den første moderne olympiaden i Athen i 1896, med unntak av tre avlyste leker på grunn av verdenskrigene. To olympiske vinterleker har blitt avlyst på grunn av krig siden de første gang ble arrangert i 1924 i Chamonix.
Utviklingen av den olympiske bevegelse har resultert i flere endringer i de olympiske leker (OL). Noen av disse justeringene er opprettelsen av vinterlekene for vintersport, paralympiske leker for utøvere med en funksjonshemming, og et ungdoms-OL for idrettsutøvere i tenårene. IOK har måttet tilpasse seg varierende økonomiske, politiske og teknologiske realiteter i det 20. århundre. Derfor har lekene i stor grad beveget seg bort fra å være en konkurranse kun for amatører, som var Coubertin store visjon, til å tillate profesjonelle idrettsutøvere. Den økende betydningen av massemedia reiste spørsmålet om sponsing og kommersialisering av lekene.
Den olympiske bevegelse består av internasjonale idrettsforbund (IFS), nasjonale olympiske komiteer (NOK) og organisasjonskomiteer for hvert enkelt OL. Som besluttende organ er Den internasjonale olympiske komité (IOK) ansvarlig for valg av vertsby for hvert OL. Vertsbyen er ansvarlig for organisering og finansiering av lekene i samsvar med det olympiske charter. Det olympiske programmet, altså hvilke idretter det skal konkurreres i under lekene, blir også bestemt av IOK. Feiringen av lekene omfatter mange ritualer og symboler, som for eksempel det olympiske flagget og den olympiske ild, samt åpnings- og avslutningsseremoniene. Over 13 000 utøvere konkurrerer i sommer- og vinter-OL i 33 ulike idretter og nesten 400 øvelser. Vinnerne av første-, andre- og tredjeplass i hver øvelse får medaljer i valørene gull, sølv og bronse, og vinneren blir tildelt tittelen «olympisk mester».
Arrangementet har vokst til å omfatte nesten alle verdens nasjoner. I tillegg har en del territorier egne nasjonale komiteer, så det er flere deltagernasjoner enn medlemsland i FN. En slik vekst har skapt mange utfordringer, blant annet boikott, doping, bestikkelser og terrorisme. Mediaeksponeringen gir ukjente utøvere mulighet til å oppnå nasjonal, og noen ganger internasjonal berømmelse. Lekene utgjør også en stor mulighet for vertsbyen og -landet til å vise seg for verden. En vanlig begrunnelse for å søke arrangementet er at det er positivt for folkehelsen, men forskning viser at det å arrangere olympiske leker ikke har noen varig effekt på folkehelsen. I de siste 50 år (2012) har alle budsjetter for olympiske leker blitt massivt overskredet for vertsbyene, gjennomsnittlig overskridelse i perioden har vært 179 %.
Åpningsseremonien i Athen 1896
og i London 2012
100-meterfinalen i Athen 1896
og i London 2012
Landeveisritt i Athen 1896
og i London 2012
Innhold
1 Tidlig historie
2 De moderne olympiske leker
2.1 Forløpere
2.2 Premieren på de moderne olympiske leker
2.3 De tidlige årene
2.4 Vinter-OL
2.5 Paralympiske leker
2.6 Etablert verdensbegivenhet
3 Den olympiske bevegelse
3.1 Omstridt
4 Vertsbyer
5 IOKs økonomi
5.1 Budsjett
5.2 Effekten av fjernsyn
5.3 Kontroverser
6 Vertsbyen, kostnader og antatte fordeler
7 Sport
7.1 Amatørstatus og profesjonelle utøvere
8 Olympiske symboler og seremonier
8.1 Symboler
8.2 Åpningsseremoni
8.3 Avslutningsseremoni
8.4 Medaljeseremonier
9 Mestere og medaljevinnere
10 Statsborgerskap
10.1 IOKs regler for statsborgerskap
10.2 Grunner for å endre statsborgerskap
10.3 Kontroverser rundt statsborgerskap
11 Politikk og kontroverser
11.1 Politikk
11.2 Boikotter
11.3 Vold og terrorisme
11.4 Kjønnsdiskriminering
11.5 Doping
12 Markante olympiske prestasjoner
13 Se også
14 Fotnoter
15 Referanser
16 Litteratur
17 Eksterne lenker
Tidlig historie[rediger | rediger kilde]
Oldtidens idrettsleker ble holdt i Olympia, i landskapet Elis ved Alfeioselven på nordvestkysten av Peloponnes i Hellas.
En liste over olympiske seierherrer går tilbake til 776 f.Kr., men mye tyder på at lekene er enda eldre. De olympiske lekene var opprinnelig en religiøs fest til ære for de greske gudene, spesielt Zevs. Første dag av lekene var det derfor en stor fest til ære for Zevs og kona hans Hera. Man tente ild på et alter, og deltakerne ofret til gudene. I starten var det kun frie greske borgere (menn) som kunne delta, men senere ble det åpnet for at også grekere som bodde i koloniene kunne delta, samt romere. Utøverne stilte nakne. Homer beskriver premiene som blant annet bronsegjenstander, rustninger, hester, kveg og kvinner. 
Kvinner i antikkens olympiske leker
Gifte kvinner fikk hverken delta i konkurransene eller være tilskuere ved de antikke olympiske lekene. Det finnes riktignok historier som forteller om kvinner som har kledd seg ut som menn for å kunne se konkurransene. For eksempel sies det at en av deltagernes mødre en gang snek seg inn utkledd som mann, men da hennes sønn vant brytekonkurransen, kunne hun ikke holde tilbake følelsene. Hun ble avslørt og senere dømt til døden, men ble benådet ettersom hun var mor til en olympisk mester.
OL-ilden tennesUgifte kvinner kunne delta som utøvere: Cynisca fra Sparta ble den første navngitte kvinnelige vinneren i de olympiske leker da hun vant i hestekappløp i år 396 f.kr. og 392 f.kr, og hun ble etterfulgt av flere kvinner.
Lekene ble arrangert hvert fjerde år, og regelmessigheten førte til at man på 200-tallet f.Kr. begynte å betegne intervallene mellom lekene som «olympiader». I starten konkurrerte man i kappløp, over én stadionlengde, som var 192 meter. Senere ble distansen også utvidet til to lengder, med vending midtveis, og etter hvert opptil 24 lengder («stadioner»). Deres femkamp bestod av sprintløp (en lengde), diskos, spydkast, lengdehopp og bryting. Den tids bryting ble avgjort på fallseier, men man hadde også en variant som het pankration, der alt var lov unntatt å bite, knekke fingrene til motstanderen eller å dra ut øynene. I likhet med boksing fortsatte man til en av utøverne ikke kunne fortsette. Det var mange som ble hardt skadd, og noen døde også av skadene. Lengdehopp ble utført med spesielt formede steiner som lodd i hendene, fra stillestående. Spydet ble kastet med en slynge, ikke slik som i dag. 
Stadion i Olympia
Andre øvelser i antikkens olympiske leker var boksing, langdistanseløp (4800 m), ridning, og kappkjøring med hest og vogn. Det ble også konkurrert i roping, musikk og løping med fullt krigsutstyr.
I de antikke lekene var det slett ikke viktigst å delta. Det eneste som talte var seier. Dersom du ikke vant, tapte du, og de som tapte ble utsatt for spott og spe. Tjuvstarter og ulovligheter ble straffet med offentlig pisking og utvisning fra lekene. Fra det fjerde århundre f.Kr. ble juksemakere også bøtelagt, og pengene ble brukt til å reise statuer av Zevs.
Den femte og siste dagen av lekene var det premieutdeling og avslutningsfest.
Lekene døde langsomt ut på 300-tallet e.Kr. etterhvert som kristendommen vant grunn i Romerriket. De ble arrangert siste gang 393 e.Kr., da de ble forbudt av den romerske keiser Theodosius (kom til makten i år 381) på grunn av deres hedenske karakter. Grekerne protesterte på forbudet, men måtte gi seg.
De moderne olympiske leker[rediger | rediger kilde]
Forløpere[rediger | rediger kilde]
Baron Pierre de Coubertin
Initiativet til gjenopptagelsen av de olympiske leker stammer fra midten av det 19. århundre, men flere steder var det allerede flere hundre år tidligere blitt avholdt forskjellige sportskonkurranser som hadde varianter av «olympisk» knyttet til seg. Den engelske advokaten og forfatteren Robert Dover tok initiativ til Cotswold Olimpick Games, som har blitt avholdt årlig i Cotswolds siden et sted mellom 1604 og 1612; det sistnevnte året regnes som den offisielle starten.
Den nasjonale L'Olympiade de la République ble arrangert årlig i Frankrike fra 1796 til 1798 og omfattet en rekke konkurranser som var kjent fra antikkens leker. Interessen for de olympiske leker vokste også som følge av tyske arkeologers utgravninger av Olympia på midten av det 19. århundre. I Hellas hadde man etter løsrivelsen fra Det osmanske rike i 1829 behov for å styrke sin nasjonalfølelse, og den antikke olympiske tradisjon var et velegnet middel til dette. De første «moderne» internasjonale olympiske leker ble dermed avholdt i Athen i 1859, hvor der ut over grekere også deltok idrettsutøvere fra Det osmanske rike. Disse regionale lekene ble gjentatt i 1870 og 1875.
I 1870-årene funderte den franske baron Pierre de Coubertin over årsaken til det franske nederlaget i den fransk-prøyssiske krig (1870–71), og han kom frem til at det skyldtes de franske soldatenes dårlige fysiske form og manglende idrettslige oppdragelse. Han overvar i 1890 engelske olympiske leker i Much Wenlock, som hadde blitt avholdt siden 1866 som en nasjonal begivenhet. Dette overbeviste ham om at det måtte være mulig å etablere olympiske leker på et overnasjonalt nivå, selv om tidligere forsøk på dette var strandet på grunn av motstand fra forskjellige lokale parter.
Han fikk opprettet Den internasjonale olympiske komité på den første olympiske kongress, som ble avholdt på Sorbonne-universitet i Paris 16.–23. juni 1894. På kongressens siste dag ble det besluttet at de første egentlige internasjonale olympiske leker skulle avholdes i Athen i 1896. IOK skulle være eneansvarlig for organiseringen av lekene og valgte den greske forfatteren Demetrius Vikelas som sin første president.
Premieren på de moderne olympiske leker[rediger | rediger kilde]
Avslutningsseremonien ved de første moderne olympiske leker i 1896
Utdypende artikkel: Sommer-OL 1896
De første moderne olympiske leker fant sted 6.–14. april 1896 i Athen med utgangspunkt i Panathinaiko stadion, som hadde røtter tilbake til oldtiden. Der deltok 241 idrettsutøvere fra 14 nasjoner,[1] hvorav omkring 190 var fra Hellas. Det internasjonale bidraget var derfor relativt begrenset, men Tyskland, Frankrike og Storbritannia hadde hver 10–20 deltagere. Norge deltok ikke i de første lekene, men stilte med sju deltagere i Sommer-OL 1900 i Paris.
I de første lekene ble det konkurrert i til sammen 43 konkurranser fordelt på ni idrettsgrener: friidrett, bryting, sykling, fekting, turn, skyting, svømming, tennis og vektløfting. Roing var planlagt, men måtte avlyses på grunn av dårlig vær.
Lekene ble en stor nasjonal suksess i Hellas med overveldende publikumsinteresse, og denne suksessen smittet av på noen av utøverne, som foreslo at man fremover skulle avholde lekene fast i Hellas. IOK hadde imidlertid allerede besluttet at vertskapet skulle skifte for å sikre en internasjonal oppbakking og hadde utpekt Paris som vertsby fire år senere.
De tidlige årene[rediger | rediger kilde]
I svømming med hinder måtte deltagerne klatre over en båt og svømme under en annen
Med bakgrunn i suksessen fra Athen var det forventninger om ytterligere interesse ved de påfølgende lekene. Men både i Paris i 1900 og i St. Louis i 1904 ble oppmerksomheten omkring lekene skuffende lav. Årsaken var sannsynligvis de respektive verdensutstillingene i de to byene, som tiltrakk seg mye av oppmerksomheten.
Til tross for dette var det en økning i deltagerantallet i Paris. Nesten tusen idrettsutøvere stilte opp, og nytt i forhold til Athen var deltagelsen av kvinner. Andre nye tiltak var tilføyelsen av en rekke konkurranser, hvorav noen var med for første og eneste gang i OL-historien, blant annet høyde- og lengdehopp med hest samt svømming med hinder.
Lekene i St. Louis var opprinnelig tildelt Chicago, men i St. Louis var man bekymret for konkurransen om oppmerksomheten i forhold til verdensutstillingen, og det lyktes arrangørene av utstillingen å få OL flyttet til byen som en del av verdensutstillingen i stedet. På den måten kom de tredje olympiske lekene til å strekke seg over nesten fem måneder, da man bestrebet seg for å få avholdt én OL-konkurranse hver dag i perioden. Til tross for disse tiltakene druknet OL i forhold til verdensutstillingen. Noe av dette skyldtes kanskje også at deltagerantallet falt markant i forhold til Paris-lekene med 651 deltagere fra bare tolv nasjoner, og av disse var omkring 580 fra Nord-Amerika. Mange deltakere fra andre verdensdeler holdt seg borte av økonomiske og praktiske årsaker; blant annet var ingen av de nordiske landene representert i disse lekene. Dessuten var de politiske spenningene i Europa etter den russisk-japanske krig en medvirkende faktor.
Etter disse to litt skuffende OL-ene ble det besluttet at det skulle avholdes jubileumsleker for å feire starten på de moderne lekene ti år etter at de første ble arrangert. Det ble de olympiske mellomlekene i 1906, som ikke regnes som offisielle da de ble holdt midt i olympiaden, det vil si midt mellom to normale leker. Lekene ble avholdt i Athen, og som ved de første lekene ble disse også en stor suksess på både deltager- og tilskuersiden. I så henseende hadde lekene sin plass i den olympiske historien, idet det siden stort sett bare har vært stadig økende interesse for OL.
Fra 1912 til 1948 var kunstkonkurranser en del av lekene. De fem kunstartene arkitektur, skulptur, musikk, malerkunst og litteratur var en del av det olympiske programmet, og hvert kunstverk skulle ha en forbindelse til sport og godkjennes av det land kunstneren representerte.
Finnen Clas Thunberg tok fem medaljer på skøyter under vinter-OL 1924 i Chamonix
Ild og fakkelstafett
OL-ilden tennes i Helsingfors 1952
I likhet med i dag tente de olympisk ild også i det antikke Hellas. Ilden representerte kontakt med gudene. Ifølge gresk mytologi fikk menneskene først ild da Promethevs stjal ilden fra gudene for å gi den til menneskene, for at de skulle greie å utvikle et kulturliv. Zevs ble sint da han fant ut dette, og straffet Promethevs ved å lenke ham til en klippe, der en ørn hakket i leveren hans, og han sendte også Pandora til menneskene.
OL-ilden ble første gang innført i de moderne lekene i 1928 (Amsterdam). Første vinter-OL som hadde ild, var i 1936 (Garmisch-Partenkirchen).
Fakkelstafetten ble innført i sommer-OL i Berlin i 1936. Ilden ble da tent i Olympia, og en stafett med over 3 000 løpere bragte den til Berlin. Første vinter-OL med fakkelstafett var i Oslo i 1952, da ble ilden tent i Morgedal, skisportens vugge. Når ilden tennes i Olympia, tennes den av solen ved at en fakkel blir plassert i et parabolspeil som samler og forsterker solstrålene.
Vinter-OL[rediger | rediger kilde]
Utdypende artikkel: Olympiske vinterleker
Med utbruddet av første verdenskrig ble det satt en midlertidig stopper for OL. De planlagte lekene i 1916 måtte avlyses – man kunne ikke som i antikken stoppe krigen for å avholde lekene. Til disse lekene var det også planlagt en uke med vintersportskonkurranser, noe man i begrenset omfang forsøkte å inkludere også i noen av de påfølgende lekene. Men denne strategien hadde en rekke naturlige praktiske vanskeligheter, og under den olympiske kongressen i Lausanne i 1921 besluttet IOK å etablere et eget vinter-OL, og de første vinterlekene ble arrangert i Chamonix i Frankrike i 1924. Her deltok 258 atleter fra 16 land i 16 konkurranser innenfor 9 idrettsgrener.
Vinter-OL ble fra begynnelsen avholdt i de samme år som sommer-OL, men på en annen tid av året og i andre byer, og det ble dermed en selvstendig begivenhet fra begynnelsen av. Vinter-OL i Albertville i 1992 ble den siste vinterolympiaden som ble holdt samme år som sommer-OL. I 1986 bestemte IOK at vinter-OL skulle avholdes i en separat fireårssyklus i partallsår som ikke var skuddår. Begynnelsen på den nye syklusen fant sted i 1994 ved Lillehammerlekene.
Fra åpningen av Paralympiske vinterleker 1980 på Geilo
Paralympiske leker[rediger | rediger kilde]
Utdypende artikkel: Paralympiske leker
I 1948 hadde Ludwig Guttmann et ønske om å fremme rehabilitering av soldater etter andre verdenskrig, og han organiserte samtidig med London-OL en konkurranse mellom flere sykehus hvor det ble konkurrert i flere grener. Guttmanns arrangement, da kjent da som Stoke Mandeville Games, ble en årlig sportsfestival. I løpet av de neste tolv årene fortsatte Guttmann og andre sine anstrengelser for å bruke idrett som en vei til helbredelse. Til sommer-OL i 1960 i Roma brakte Guttmann 400 idrettsutøvere for å konkurrere i «Parallell-OL», som ble i ettertiden har blitt kjent som de første paralympiske leker. Siden da har paralympiske leker blitt holdt i alle olympiske år. Siden Sommer-OL 1988 i Seoul har vertsbyen for OL også vært vertskap for de paralympiske lekene.
Etablert verdensbegivenhet[rediger | rediger kilde]
Etter de storslåtte, men også politisk problematiske olympiske lekene i Berlin i 1936 ble OL igjen rammet av en verdenskrig, og de planlagte lekene i 1940 og 1944 måtte avlyses. Siden har lekene funnet sted regelmessig og har for alvor utviklet seg til en verdensbegivenhet. Fra 241 deltakere og 14 nasjoner i 1896 har lekene vokst til i underkant av 11 000 deltagere fra 204 land i Sommer-OL 2008.[2] Vinter-OL er mindre i omfang. For eksempel var Torino vert for 2 508 utøvere fra 80 land som konkurrerte i 84 øvelser i Vinter-OL 2006.[3]
Etter de to store krigene ble det relativ ro på jordkloden, og det ga grobunn for vekst samt større internasjonalt samarbeid på mange fronter. Selv om den kalde krigen ga spenninger i mange år, var sportens verden i lang tid ikke rammet av politisering. De forbedrede transportmulighetene gjorde det mulig å komme omkring store deler av jorden med OL, og Sommer-OL 1956 ble tildelt Melbourne i Australia. Åtte år senere kom lekene for første gang til Asia da de ble arrangert i Tokyo i Japan. Det har etter hvert blitt en større og større økonomisk satsing å bli OL-vert, og det har i praksis betydd at vertskapet ennå ikke har gått til land i noen av de fattigste områdene i verden som Afrika, Midtøsten og Sentral-Asia, og Sommer-OL 2016 i Rio de Janeiro er de første lekene som arrangeres i Syd-Amerika.
IOK tillot tidligere dannelsen av nasjonale olympiske komiteer som representerer land som ikke oppfyller de strenge kravene til politisk suverenitet som internasjonale organisasjoner krever. Dermed kan kolonier og territorier stille med egne delegasjoner til OL. Eksempler er Puerto Rico, Bermuda og Hongkong, som alle konkurrerer med separate lag til tross for at de er underlagt en annen stat.[4] Den gjeldende versjonen av charteret åpner kun for etablering av nye nasjonale olympiske komiteer for å representere «en uavhengig stat anerkjent av det internasjonale samfunnet».[5] Dermed kunne det ikke dannes nasjonale olympiske komiteer for Sint Maarten og Curaçao da de fikk samme konstitusjonelle status som Aruba i 2010, selv om IOK hadde anerkjent Arubas olympiske komité i 1986.[6][7]
Den olympiske bevegelse[rediger | rediger kilde]
Utdypende artikkel: Den internasjonale olympiske komité
Den olympiske bevegelse omfatter et stort antall nasjonale og internasjonale idrettsorganisasjoner og forbund, anerkjente mediepartnere, samt utøvere, funksjonærer, dommere og andre personer og institusjoner som godtar å overholde reglene nedfelt i det olympiske charter.[8]
Norske medlemmer av IOK
Henrik Angell (1905–1907)
Thomas Heftye (1907–1908)
Johan Sverre (1908–1927)
Thomas Fearnley (1927–1950)
Olav Ditlev-Simonsen (1948–1966)
Jan Staubo (1966–2000)
Olaf Poulsen (1992–1994)
Gerhard Heiberg (1994–2017)
Kristin Kloster Aasen (2017–)
Norske utøverrepresentanter i IOK
Johann Olav Koss (1998–2002)
Ådne Søndrål (2002–2006)
Ole Einar Bjørndalen (2014–2016)
Astrid Uhrenholdt Jacobsen (2021–)
Den olympiske bevegelse er sammensatt av tre hovedelementer:
Internasjonale idrettsforbund er de styrende organer som fører tilsyn med en idrett på internasjonalt nivå. For eksempel er Fédération Internationale de Football Association (FIFA) forbundet for fotball, og Fédération Internationale de Volleyball det internasjonale styrende organ for volleyball. Det er for tiden 35 idrettsforbund i den olympiske bevegelsen, som hver representerer en av de olympiske idrettene.[9]
Nasjonale olympiske komiteer (NOK) representerer og regulerer den olympiske bevegelse innenfor de enkelte land. For eksempel er Norges olympiske komité (NOK) Norges nasjonale komité. Per 2016 er 206 nasjonale olympiske komitéer anerkjent av IOC.[10]
Organisasjonskomiteer for OL (OCOG) har ansvar for organisering av de enkelte OL-arrangementer. De oppløses etter hver olympiade, og sluttrapporten blir levert til IOK.[11]
Som paraplyorganisasjon for den olympiske bevegelse er Den internasjonale olympiske komité (IOK) ansvarlig for valg av vertsby, føring av tilsyn med planleggingen av OL, oppdatering og godkjenning av det sportslige programmet, og forhandling om sponsing og kringkastingsrettigheter.[12] IOK har hovedkontor i Lausanne i Sveits. Komiteen ledes av et arbeidsutvalg på 15 personer, som står for den daglige driften, med IOK-presidenten i spissen. Den nåværende presidenten er Thomas Bach fra Tyskland. Den høyeste myndigheten er den årlige IOK-kongressen, hvor IOK-medlemmene (maksimalt 115), som er valgt for åtte år av gangen, tar de store beslutningene – først og fremst om valg av vertsbyer til kommende leker.
IOK-medlemmene tilhører en av fire kategorier: 
Generelle medlemmer – høyst én fra hvert land og maksimalt 70 i alt
Aktive atleter, som velges av sine kolleger – høyst 15
Ledere av internasjonale organisasjoner for enkeltidretter – høyst 15
Ledere av nasjonale olympiske komiteer – høyst 15
Fransk og engelsk er de offisielle språkene i den olympiske bevegelse. De andre språkene som brukes under de enkelte OL, er språket i vertslandet (eller språkene dersom et land har mer enn ett offisielt språk bortsett fra fransk eller engelsk). Hver proklamasjon (som kunngjøringen av hvert land under paraden av nasjoner i åpningsseremonien) uttales på disse tre (eller flere) språk, eller to hvis vertslandet er engelsk- eller fransktalende.
IOK har eneretten til de olympiske begivenheter og symboler.
Omstridt[rediger | rediger kilde]
Juan Antonio Samaranch var president i IOK 1980–2001
IOK har ofte blitt kritisert for å være en umedgjørlig og lite gjennomsiktig organisasjon, med flere medlemmer i komiteen valgt på livstid. Avery Brundage var president i litt over 20 år, og i løpet av hans tid beskyttet han OL fra politisk engasjement. Han ble anklaget for rasisme, for sin håndtering av apartheidproblematikken med den sørafrikanske delegasjonen og antisemittisme. Under formannskapet til Juan Antonio Samaranch ble komiteen anklaget for nepotisme og korrupsjon.[13] Hans bånd til Franco-regimet i Spania var også en kilde til kritikk.[14]
IOKs hovedkontor i Lausanne
I 1998 ble det avdekket at flere IOK-medlemmer hadde tatt imot bestikkelser fra medlemmer av Salt Lake Citys budkomité for vertskap til Vinter-OL 2002 for å sikre at deres stemmer ble avgitt til det amerikanske budet. IOK igangsatte en etterforskning som førte til at fire medlemmer trakk seg og seks andre ble utvist. Skandalen satte igang ytterligere reformer som endret måten vertsbyene blir valgt, for å unngå lignende saker i fremtiden.[15]
Dokumentaren Panorama: Buying the Games, som ble sendt på BBC i august 2004, undersøkte mottak av bestikkelser i anbudsprosessen for Sommer-OL 2012.[16] Den hevdet at det var mulig å bestikke IOK-medlemmer til å stemme på en bestemt kandidatby. Etter å ha blitt slått med knapp margin i budrunden for Sommer-OL 2012 anklaget Paris' ordfører Bertrand Delanoë spesifikt den britiske statsministeren Tony Blair og Londons budkomité (ledet av tidligere OL-mester Sebastian Coe) for å bryte budreglene. Påstanden ble aldri etterforsket fullt ut.
Budrunden til vinter-OL i 2006 ble også omgitt av kontrovers. Et fremtredende IOK-medlem, Marc Hodler, sterkt forbundet med det rivaliserende budet til den sveitsiske byen Sion, kom med beskyldninger om bestikkelser av IOK-tjenestemenn fra medlemmer i Torinos organisasjonskomité. Disse beskyldningene førte til en omfattende etterforskning. Beskyldningene kom også til å vende mange IOK-medlemmer bort fra Sions bud og de hjalp potensielt Torino til å sikre vertskapet.[17]
Vertsbyer[rediger | rediger kilde]
Kart over arrangører av sommer-OL. Land som har holdt ett sommer-OL er merket grønt, mens land som har arrangert to eller flere er markert med blått
Kart over arrangører av vinter-OL. Land som har holdt ett vinter-OL er merket grønt, mens land som har arrangert to eller flere er markert med blått
Vertskapsbyen for et OL velges vanligvis sju år før lekene avholdes.[18] Utvelgelsesprosessen gjennomføres i to faser som spenner over en toårsperiode. Den potensielle vertsbyen søker sitt lands nasjonale olympiske komité. Hvis mer enn én by fra samme land sender inn søknad, holder den nasjonale komiteen typisk et internt valg, siden bare én by per NOK kan legges fram for Den internasjonale olympiske komité for behandling.
Når fristen for innsending av forslag fra NOK er nådd, begynner den første fasen med at søkerbyene blir bedt om å besvare et spørreskjema med flere viktige kriterier knyttet til organiseringen av de olympiske leker. I dette skjemaet må søkerne gi forsikringer om at de vil overholde det olympiske charter og eventuelle andre forskrifter fastsatt av IOK.[18] En undergruppe står for evalueringen av spørreskjemaene og gir IOK en oversikt over hver søkers prosjekt og deres potensial til å arrangere lekene. På bakgrunn av denne tekniske evalueringen velger IOKs hovedstyre søkerne som vil gå videre til kandidaturstadiet.
Når kandidatbyene er valgt, må de sende en større og mer detaljert presentasjon av sitt prosjekt til IOK som en del av en kandidaturmappe. Hver by blir grundig analysert av en evalueringskommisjon. Denne kommisjonen vil også besøke kandidatbyene, intervjue lokale tjenestemenn og inspisere potensielle sportsarenaer og sende en rapport om sine funn en måned før IOKs endelige avgjørelse. I intervjuprosessen må kandidatbyen også garantere at den vil være i stand til å finansiere lekene.[18] Etter at arbeidet i evalueringskommisjonen er ferdig, blir en liste over kandidater fremlagt for generalforsamlingen i IOK, som må samles i et land som ikke har en kandidatsøknad inne. IOK-medlemmer samlet i kongressen utfører den endelige avstemningen over vertsby. Når valget er gjort, undertegner vertsbyens budkomité (sammen med NOK i de respektive land) en vertskapsbykontrakt med IOK og blir offisielt en olympisk vertsnasjon og vertsby.[18]
Per i dag har olympiske leker har blitt holdt av 43 byer i 22 land, men kun åtte ganger i byer utenfor Europa og Nord-Amerika. Siden Sommer-OL i Seoul har OL vært holdt i Asia eller Oseania fire ganger, en kraftig økning sammenlignet med de foregående 92 årene i moderne olympiske historie. Sommer-OL 2016 i Rio de Janeiro var de første olympiske leker i et søramerikansk land. Ingen bud fra land i Afrika har så langt lyktes.
USA har arrangert åtte OL, derav fire sommer- og fire vinterleker, hvilket er mer enn noen annen nasjon. Den britiske hovedstaden, London, har hatt æren av å være vertskap for tre OL, alle sommerleker, og er med det den eneste byen som har avholdt flere enn to leker.
Andre nasjoner som har arrangert sommerlekene to ganger er Tyskland, Australia, Frankrike og Hellas. Byer som har holdt sommerlekene to ganger er Los Angeles, Paris og Aten.
I tillegg til USA har følgende land arrangert vinter-OL mer enn én gang: Frankrike med tre, Sveits, Østerrike, Norge, Japan, Canada og Italia to ganger. Av vertsbyer har Lake Placid, Innsbruck og St. Moritz vært vertskap for vinter-OL mer enn en gang, alle to ganger. Vinterlekene i Sotsji i 2014 var Russlands første vinter-OL og andre OL totalt.
Vertsbyer for de olympiske leker[19]
År
Olympiske sommerleker
Olympiske vinterleker
Ungdoms-OL
Nr.
Vertsby
Nr.
Vertsby
Nr.
Vertsby
1896
I
 Athen, Hellas
1900
II
 Paris, Frankrike
1904
III
 St. Louis, USA[n 1]
1906
--[n 2]
 Athen, Hellas
1908
IV
 London, Storbritannia[n 3]
1912
V
 Stockholm, Sverige
1916
VI
 Berlin, Tyskland[n 4]
1920
VII
 Antwerpen, Belgia
1924
VIII
 Paris, Frankrike
I
 Chamonix, Frankrike
1928
IX
 Amsterdam, Nederland
II
 St. Moritz, Sveits
1932
X
 Los Angeles, USA
III
 Lake Placid, USA
1936
XI
 Berlin, Tyskland
IV
 Garmisch-Partenkirchen, Tyskland
1940
XII
 Tokyo, Japan [n 5]
V
 Sapporo, Japan [n 6]
1944
XIII
 London, Storbritannia[n 7]
V
 Cortina d'Ampezzo, Italia[n 8]
1948
XIV
 London, Storbritannia
V
 St. Moritz, Sveits
1952
XV
 Helsingfors, Finland
VI
 Oslo, Norge
1956
XVI
 Melbourne, Australia[n 9][20]
VII
 Cortina d'Ampezzo, Italia
1960
XVII
 Roma, Italia
VIII
 Squaw Valley, USA
1964
XVIII
 Tokyo, Japan
IX
 Innsbruck, Østerrike
1968
XIX
 Mexico by, Mexico
X
 Grenoble, Frankrike
1972
XX
 München, Vest-Tyskland
XI
 Sapporo, Japan
1976
XXI
 Montréal, Canada
XII
 Innsbruck, Østerrike[n 10]
1980
XXII
 Moskva, Sovjetunionen
XIII
 Lake Placid, USA
1984
XXIII
 Los Angeles, USA
XIV
 Sarajevo, Jugoslavia
1988
XXIV
 Seoul, Sør-Korea
XV
 Calgary, Canada
1992
XXV
 Barcelona, Spania
XVI
 Albertville, Frankrike
1994
XVII
 Lillehammer, Norge
1996
XXVI
 Atlanta, USA
1998
XVIII
 Nagano, Japan
2000
XXVII
 Sydney, Australia
2002
XIX
 Salt Lake City, USA
2004
XXVIII
 Athen, Hellas
2006
XX
 Torino, Italia
2008
XXIX
 Beijing, Kina[n 11][21]
2010
XXI
 Vancouver, Canada
I (Sommer)
 Singapore
2012
XXX
 London, Storbritannia
I (Vinter)
 Innsbruck, Østerrike
2014
XXII
 Sotsji, Russland
II (Sommer)
 Nanjing, Kina
2016
XXXI
 Rio de Janeiro, Brasil
II (Vinter)
 Lillehammer, Norge
2018
XXIII
 Pyeongchang, Sør-Korea
III (Sommer)
 Buenos Aires, Argentina
2020
XXXII
 Tokyo, Japan
III (Vinter)
 Lausanne, Sveits
2022
XXIV
 Beijing, Kina
Avlyst på grunn av koronaviruspandemien
2024
XXXIII
 Paris, Frankrike
IV (Vinter)
 Gangwon, Sør-Korea
2026
XXV
 Milano og Cortina d'Ampezzo, Italia
IV (Sommer)
 Dakar, Senegal[n 12]
2028
XXXIV
 Los Angeles, USA
V (Vinter)
TBD
2030
XXVI
TBD
V (Sommer)
TBD
2032
XXXV
 Brisbane, Australia
VI (Vinter)
TBD
IOKs økonomi[rediger | rediger kilde]
Hovedtyngden av kostnadene bæres av arrangørbyen og vertslandet. Driften av Den internasjonale olympiske komité går på et separat budsjett, og utgiftene har økt kraftig de siste 40 årene. I perioden 2001–2004 var dette budsjettet på 4,5 milliarder amerikanske dollar.[22] IOK var opprinnelig motstander av finansiering gjennom sponsorer. Da IOK-president Avery Brundage gikk av i 1972, begynte IOK å utforske potensialet i TV-mediet og det lukrative annonsemarkedet som kunne utnyttes. Under ledelse av Juan Antonio Samaranch begynte lekene å skifte mot internasjonale sponsorer som søkte å knytte sine produkter til den olympiske merkevaren.[23]
Budsjett[rediger | rediger kilde]
I første halvdel av det 20. århundre drev IOK på et lite budsjett.[23] Som president for IOK 1952–1972 avviste Avery Brundage alle forsøk på å knytte OL opp mot kommersielle interesser. Brundage trodde lobbyvirksomhet av kommersielle krefter ville påvirke IOKs beslutningsprosesser. Hans motstand mot denne inntektsstrømmen betydde at IOK kun hadde 2 millioner USD i aktiva da han pensjonerte seg. Åtte år senere hadde pengereservene svulmet til 45 millioner USD. Dette skyldtes hovedsakelig en vridning i ideologi mot utvidelse av lekene gjennom bedriftssponsing og salg av TV-rettigheter. Da Juan Antonio Samaranch ble valgt til president for IOK i 1980, var hans ønske å gjøre IOK økonomisk uavhengig.
Sommer-OL 1984 ble et vannskille i olympisk historie. Den Los Angeles-baserte organisasjonskomiteen, ledet av Peter Ueberroth, genererte et overskudd på 225 millioner USD, som var et enestående beløp på den tiden. Overskuddet skyldtes delvis salg av eksklusive sponsorrettigheter til utvalgte selskaper. IOK forsøkte å få kontroll over disse sponsorrettighetene, og Samaranch bidro i 1985 til å etablere The Olympic Program (TOP) for å skape en olympisk merkevare.[23] Medlemskap i toppen var, og er, svært eksklusivt og dyrt. Det koster i utgangspunktet 50 millioner USD for et fire års medlemskap, og medlemmer av TOP får eksklusive globale reklamerettigheter for sin produktkategori og tillatelse til å bruke det olympiske symbol, de olympiske ringer, i sine publikasjoner og annonser.
Effekten av fjernsyn[rediger | rediger kilde]
En vitsetegning fra OL i Berlin i 1936 forestiller seg at i 2000 vil tilskuere bli erstattet av TV og radio.
Berlinlekene i 1936 var de første lekene som ble kringkastet på TV, men bare til et lokalt publikum.[24] De første internasjonale TV-sendingene kom med Vinter-OL 1956, og de påfølgende vinterlekene var de første der kringkastingsrettighetene ble solgt til spesifikke TV-nettverk – CBS betalte 394 000 USD for de amerikanske rettighetene, og European Broadcasting Union (EBU) betalte 660 000 USD.[23] I de påfølgende tiårene ble OL en av de ideologiske frontene i den kalde krigen. Supermaktene kjempet om politisk overlegenhet, og IOK ønsket å dra nytte av denne økte interessen via fjernsynsmediet.
Salget av kringkastingsrettigheter gjorde IOK i stand til å øke eksponeringen av de olympiske lekene, og dermed generere mer interesse, som igjen skapte mer appell til annonsører på fjernsyn. Denne syklusen tillot IOK til å kreve stadig økende avgifter for disse rettighetene. For eksempel betalte CBS 375 millioner USD for rettighetene til Naganolekene i 1988, mens NBC brukte 3,5 milliarder USD for å sikre seg kringkastingsrettighetene til alle OL i perioden 2000 til 2012.[23]
Seertallene økte eksponentielt fra 1960-tallet til slutten av århundret. Dette skyldtes både at det ble tatt i bruk satellitter for å kringkaste direkte TV over hele verden i 1964 og innføringen av farge-TV i 1968.[25] Overslag over det global publikum for lekene i Mexico by i 1968 lå på 600 millioner, mens de til Los Angeles-lekene i 1984 hadde økt til 900 millioner. Tallet vokste til 3,5 milliarder for Sommer-OL 1992 i Barcelona.
Nedgangen kom under sommerlekene i 2000 i Sydney, da NBC hadde de laveste seertallene for noe sommer- eller vinter-OL siden 1968.[26] Dette ble tilskrevet to forhold: Det ene var økt konkurranse fra kabelkanaler, det andre var internett, som var i stand til å vise resultater og video i sanntid. TV-selskapene brukte fortsatt opptaksforsinket innhold, noe som var blitt utdatert i den nye informasjonsæraen.[27] Et fall i seertall betydde at TV-selskaper måtte gi gratis reklametid.[28] Med de høye kostnadene kringkastingsrettigheter utgjorde, kombinert med konkurransen fra internett og kabel, krevde TV-industrien gjenytelser fra IOK for å øke seertallene. IOK svarte med en rekke endringer i det olympiske programmet. I sommer-OL ble turnkonkurransen utvidet fra sju til ni dager, og en mestergalla ble lagt til for å øke interessen. IOK utvidet også svømme- og stupeprogrammet, begge populære idretter med en bred base av fjernsynsseere. Den amerikanske TV-bransjen var også i stand til å diktere når visse øvelser skulle bli avholdt slik at de kunne bli kringkastet direkte i beste sendetid i USA. Resultatet av dette arbeidet var blandet; seertallene for vinterlekene i 2006 i Torino, Italia, var vesentlig lavere enn de for lekene i 2002, mens det var en kraftig økning i seere for sommer-OL i 2008 i Beijing.[28]
Kontroverser[rediger | rediger kilde]
Salget av det olympiske merket har vært kontroversielt. Argumentet er at lekene har blitt for likt andre kommersialiserte idrettsarrangement. Spesifikk kritikk ble reist mot IOK for markedets metning under Atlanta-OL i 1996 og OL i Sydney i 2000. Byene var fulle av bedrifter og selgere som forsøkte å selge OL-relaterte varer. IOK indikerte at de ville ta opp dette for å hindre overmarkedsføring på fremtidige leker. En annen kritikk er at lekene er finansiert av vertsbyene og nasjonale myndigheter. IOK påtar seg ingen av kostnadene, men kontrollerer alle rettighetene og fortjenesten fra de olympiske symbolene. IOK tar også en prosentandel av alle sponsor- og kringkastingsinntekter. Vertsbyene fortsetter likevel å konkurrere om retten til å arrangere lekene, selv om det ikke er sikkert at de vil tjene inn igjen investeringene sine.
Vertsbyen, kostnader og antatte fordeler[rediger | rediger kilde]
Kostnadene for OL, både sommer og vinter, har blitt studert av de to samfunnsforskerne Bent Flyvbjerg og Allison Stewart ved University of Oxford.[29] De fant at de mest kostbare lekene over de siste 50 årene har vært i London 2012 (14,8 milliarder USD), Barcelona 1992 (11,4 milliarder USD) og Montreal 1976 (6 milliarder USD). Kinesiske myndigheter har ikke kunngjort alle kostnadene for Beijing 2008. De sportsrelaterte kostnadene er kjent, men ikke offentlige utgifter til veier, jernbane, flyplasser og annen infrastruktur. Heller ikke private kostnader, for eksempel på oppgraderinger eller andre investeringer pådratt i forberedelsene til lekene, er tatt med. Sistnevnte er typisk betydelige beløp, men disse varierer mye fra by til by og er vanskelige å sammenligne konsekvent.[29]
Flyvbjerg og Stewart har også påpekt vedvarende kostnadsoverskridelser:
Lekene har gått over budsjett i 100 % av tilfellene. Ingen annen type megaprosjekt er like forutsigbart når det gjelder kostnadsoverskridelser. Megaprosjekter innen bygg og anlegg, infrastruktur, demninger og informasjons- og kommunikasjonsteknologi (IKT), er innenfor budsjettet fra tid til annen, men ikke OL.[29]
Med en gjennomsnittlig kostnadsoverskridelse justert for inflasjon på 179 % – og 324 % nominelt – har overskridelsene vært betydelig større enn for andre typer megaprosjekter.[29]
De største kostnadsoverskridelser ble påført Montreal 1976 (796 %), Barcelona 1992 (417 %), og Lake Placid 1980 (321 %), alle tall justert for inflasjon.[29]
Å arrangere OL er et av de mest økonomisk risikable megaprosjektene, noe som mange byer og nasjoner bittert har erfart. Kostnadsoverskridelsene og gjelden fra Sommer-OL 2004 i Athen førte til en betydelig forverring av de finansielle og økonomiske krisene i Hellas fra 2008 til 2012. For Montreal tok det 30 år å nedbetale gjelden fra lekene i 1976.[29]
Til slutt fant Flyvbjerg og Stewart at i det siste tiåret har kostnadsoverskridelsene for olympiske leker kommet ned til mer vanlige nivåer for megaprosjekter. For perioden 2000–2010 var den gjennomsnittlige kostnadsoverskridelsen på 47 %, mens det før dette var gjennomsnittlige overskridelser på 258 %. Imidlertid har London 2012 reversert denne trenden med en inflasjonsjustert kostnadsoverskridelse på 101 %. Fremover vil utfordringen for planleggere og ledere av lekene være å få kostnadsoverskridelse og utgifter tilbake under kontroll, og å redusere dem ytterligere, konkluderer Flyvbjerg og Stewart.[29]
En vanlig begrunnelse når byer og land søker arrangementet, er at det vil være positivt for folkehelsen, bidra til økonomisk vekst, og virke samlende. Dette kan ikke underbygges med data fra forskning.[30][31]
Sport[rediger | rediger kilde]
Utdypende artikkel: Olympiske idretter
Den olympiske definisjonen av idrett er noe annerledes enn den generelle definisjonen. IOK definerer en idrett ut fra det idrettsforbundet som organiserer idretten internasjonalt. For eksempel organiserer Det internasjonale skiforbundet (FIS) både alpine øvelser og langrenn, så disse regnes som to disipliner av én idrett. En disiplin kan videre bestå av flere øvelser, for eksempel super-G og utfor i alpint. Likeledes vil to nært beslektede øvelser som aking og bobsleigh regnes som to separate idretter fordi de organiseres av to forskjellige forbund (FIL og FIBT).
OL-programmet består dermed av 35 idretter, hvorav 14 er delt inn med forskjellige disipliner. Dette blir nesten 400 øvelser til sammen i sommer- og vinter-OL.  Programmet for sommerlekene omfatter 28 idretter, mens programmet for vinter-OL har 7 idretter.[32] Friidrett, svømming, fekting og turn er de eneste sommeridretter som har stått på programmet i alle olympiadene. Langrenn, kunstløp, ishockey, kombinert, skihopping og skøyter har vært med i alle vinter-OL siden starten i 1924.
Andre nåværende olympiske idretter, som badminton, basketball og volleyball, dukket først på programmet som prøvegrener, og ble senere forfremmet til fulle olympiske idretter. Enkelte idretter som ble representert i tidligere leker, har senere blitt fjernet fra programmet.[33]
Prøvegrener i 1900
Ballongløp under sommer-OL i 1900
Selv om demonstrasjonsidretter ikke ble offisielt introdusert før i 1912, ble det allerede fra OL i Paris i 1900 arrangert konkurranser parallelt med de olympiske leker i håp om at disse skulle bli tatt opp i programmet. Noen av konkurransene i 1900 var fluekasting, luftballongløp, kanonskyting, boule og drageflyging.
Mer spesielt er det kanskje at det ble konkurrert i livredning og brannslukning. Sistnevnte hadde en øvelse for frivillige, som ble vunnet av Portugal, og en for profesjonelle, vunnet av USA. Man har dessverre ikke funnet resultatlistene for duekappløpet.
Olympiske idretter er underlagt internasjonale idrettsforbund anerkjent av IOK som de globale styrende organer for disse idrettene. Det er 35 forbund representert i IOK. Det er idretter som er anerkjent av IOK, men som ikke finnes på det olympiske programmet, og disse regnes ikke som olympiske idretter. De kan bli forfremmet til en slik status under en programrevisjon som finner sted på den første IOK-kongressen etter et OL.[34] Under slike revisjoner kan idretter bli ekskludert eller inkludert i programmet på grunnlag av et to-tredjedels flertall av medlemmene i IOK.[35] Noen anerkjente idretter har aldri vært på programmet, blant andre sjakk og surfing.[36] Det internasjonale sjakkforbundet (FIDE) har arrangert et eget sjakk-OL siden 1927; fra 1931 hvert annet år med unntak av perioden 1939–1949.
I oktober og november 2004 etablerte IOK en OL-programkommisjon som fikk i oppgave å gjennomgå idrettene på det olympiske programmet, og alle ikke-olympiske anerkjente idretter. Målet var å bruke en systematisk tilnærming til å etablere det olympiske programmet for hver feiring av lekene.[37] Utvalget formulerte syv kriterier for å bedømme om en idrett skal tas med på det olympiske programmet.[37] Disse kriteriene er historie og tradisjon for sporten, universalitet, popularitet, omdømme, utøvernes helse, utvikling av internasjonale organer som styrer sporten, og kostnadene ved å holde sporten.[37]
Med bakgrunn i denne studien dukket fem anerkjente idretter opp som kandidater for inkludering til sommer-OL 2012: golf, karate, rugby union, roller-sport og squash.[37] Disse idrettene ble meldt inn til IOKs hovedstyre og deretter henvist til generalforsamlingen i Singapore i juli 2005. Av de fem idrettene anbefalt for inkludering ble kun to valgt som finalister, karate og squash.[37] Ingen av disse oppnådde de nødvendige to tredeler av stemmene og ble dermed ikke forfremmet til det olympiske programmet.[37] I oktober 2009 stemte IOK for å innføre golf og rugby union som olympiske idretter til lekene i 2016 og 2020.[38]
Den 114. IOK-kongressen i 2002 begrenset sommerprogrammet til maksimalt 28 idretter, 301 arrangementer og 10 500 idrettsutøvere.[37] Tre år senere, på den 117. kongressen, ble den første store programrevisjonen utført, noe som resulterte i utelukkelsen av baseball og softball fra det offisielle programmet fra og med Londonlekene i 2012. Siden det ikke ble enighet om lanseringen av to andre idretter, hadde programmet i 2012 bare 26 idretter.[37] I 2016 og 2020 vil programmet komme tilbake til maksimumsgrensen på 28 idretter med tillegget av rugby og golf.[38]
Amatørstatus og profesjonelle utøvere[rediger | rediger kilde]
Profesjonelle spillere fra NHL fikk lov til å delta i ishockey fra lekene i 1998. Bildet er fra finalen mellom Russland og Tsjekkia.
Etoset til aristokratiet som ble eksemplifisert i de private skolene i England påvirket Pierre de Coubertin sterkt. I disse skolene var man av den tro at idretten utgjorde en viktig del av danningen, en holdning som oppsummeres i uttrykket Mens Sana i corpore Sano – «en sunn sjel i et sunt legeme». I dette etos var en gentleman den som ble en allrounder, ikke den beste på én bestemt ting. Det var også et rådende rettferdighetsbegrep hvor øving eller trening ble ansett jevngodt med juks. De som praktiserte en idrett profesjonelt, ble ansett å ha en urettferdig fordel over dem som praktiserte det bare som en hobby.
Utelukkelsen av profesjonelle utøvere har forårsaket flere kontroverser i den moderne olympiske historien. Etter Sommer-OL 1912 ble femkamp- og tikampmester Jim Thorpe fratatt medaljene da det ble oppdaget at han hadde spilt semiprofesjonell baseball før OL. Hans medaljer ble posthumt restaurert av IOK i 1983 av menneskelige hensyn.[39] Sveitsiske og østerrikske skiløpere boikottet Vinter-OL 1936 til støtte for sine skiinstruktører som ikke fikk lov til å konkurrere fordi de tjente penger på idretten sin og dermed ble ansett som profesjonelle.[40]
Etter hvert som klassestrukturen utviklet seg gjennom det 20. århundre, ble definisjonen av amatørutøveren som en aristokratisk gentleman utdatert. Da de østeuropeiske landene ga statsstøtte til «fulltids amatøridrettsutøvere», ble den rene amatørideologien ytterligere erodert, ettersom dette ga de selvfinansierte amatørene i de vestlige landene en ulempe. Likevel holdt IOK seg til de tradisjonelle reglene om amatørutøvere.[41].
Fra begynnelsen av 1970-tallet ble amatørkravene gradvis faset ut av det olympiske charteret. Etter lekene i 1988 besluttet IOK å tillate alle profesjonelle idrettsutøvere kvalifisering til OL, med forbehold om godkjenning av IFS.[42] I 2004 var de eneste idrettene uten profesjonelle deltagere boksing og bryting, selv om også dette krever en definisjon av amatørbegrepet basert på kampregler snarere enn på betaling, siden noen boksere og brytere mottar pengepremier fra sine nasjonale olympiske komiteer. I herrefotball kan bare tre profesjonelle spillere over 23 år delta per lag i OL-turneringen.
Olympiske symboler og seremonier[rediger | rediger kilde]
Symboler[rediger | rediger kilde]
Det olympiske flagget
Fakkeltenning i Olympia (2010)
Utdypende artikler: Det olympiske flagget og Den olympiska ild
Den olympiske bevegelsen benytter flere ulike symboler som er nedfelt i det olympiske charteret og som er opphavsrettslig beskyttet. Det mest kjente av disse er det hvite olympiske flagget med dets fem ringer i fargene rødt, blått, grønt, gult og svart. Disse fargene ble valgt ut da alle lands flagg inneholder minst én av dem. Ringene symboliserer også de fem verdensdelene. Flagget ble designet i 1914 og har blitt heist ved alle leker siden Antwerpen i 1920.[43]
En tradisjon er at arrangørene gir videre et olympisk flagg til neste vertsby. Denne tradisjonen begynte i Paris i 1924. Selv om flagget fra OL i Antwerpen forsvant og ikke ble returnert til IOK før i 2000,[44] ble flagget fra Parislekene kalt «Antwerpen-flagget». Det ble levert videre til den neste vertsbyen for både sommer- og vinterlekene fram til Oslos ordfører Brynjulf Bull overrakte et nytt flagg til IOK etter OL i Oslo i 1952, og fra da av hadde sommer- og vinterlekene separate flagg. Til å begynne med var dette en relativt useremoniell begivenhet, men fra 1960 ble overrekkelsen en del av avslutningsseremonien.
Både Oslo-flagget og Antwerpen-flagget er nå erstattet, men originalene blir fortsatt oppbevart av IOK.
Den olympiske bevegelsens offisielle motto er citius, altius, fortius, som betyr «raskere, høyere, sterkere» på latin. Det stammer opprinnelig fra 1891, da dominikanermunken Henri Didon uttalte det i forbindelse med en prisutdeling i Paris. I OL-sammenheng ble det første gang brukt av Michel Bréal ved kongressen i 1894.[45] De Coubertins ånd er også sterkt til stede i hans uttalelse som senere har blitt den olympiske bekjennelse: 
«Det viktigste i de olympiske leker er ikke å vinne, men å delta, akkurat som det viktigste i livet ikke er triumfen, men kampen. Det viktige her er ikke å ha erobret, men å ha kjempet godt.»
Noen måneder før lekene begynner, foregår det også en seremoni i Olympia i Hellas med røtter i ritualer fra antikken når den olympiske fakkelen tennes. Når fakkelen er tent, gis den til den første løperen i en stafett som avsluttes i den aktuelle arrangørbyen der den tenner den fakkelen som brenner lekene gjennom.[46] Tradisjonen med en olympisk ild begynte ved lekene i Amsterdam i 1928. At ilden føres fra Olympia til vertsbyen, begynte med lekene i Berlin i 1936 etter en idé av Carl Diem. Fakkelstafetten var tyskernes forøk på å fremme den nasjonalsosialistiske ideologi.[43]
Åpningsseremoni[rediger | rediger kilde]
Åpningsseremonien i Beijing 2008.
Åpningsseremonien omfatter en rekke tradisjoner som fastslås i det olympiske charter. Feiringen innledes med heising av arrangørlandets flagg og at nasjonalsangen spilles. Etter dette følger ulike kulturelle innslag (musikk, sang, dans, teater) som skal representere vertslandet. Denne delen har gjennom årene vokst i omfang. Ved lekene i Beijing ble kostnadene for åpningen anslått til 100 millioner dollar.[47] Etter de kulturelle innslagene følger deltagernes innmarsj. En utøver fra hvert land går i teten som flaggbærer. Siden 1928 har Hellas i kraft av å være lekenes opprinnelsesland gått inn først. Så følger de andre deltagerlandene i alfabetisk rekkefølge ut fra landets navn på engelsk eller fransk. Ved lekene i Beijing i 2008 ble rekkefølge basert på kinesisk skrift.
Når alle utøverne har kommet inn på arenaen, holder lederen for organisasjonskomiteens en kort tale. Deretter følger en tale fra IOK-presidenten før han gir ordet til vertslandets statsoverhode som offisielt erklærer lekene for åpnet. Så spilles den olympiske hymnen samtidig som det olympiske flagget bæres inn og en atlet avsier den olympiske ed. Det siste som skjer er at den olympiske fakkelen kommer inn med den nest siste stafettløperen, som gir den til den siste løperen som tenner den olympiske ilden. Tidligere ble det også sluppet løs fredsduer, men denne tradisjonen ble fjernet etter lekene i Seoul da noen duer fløy inn i ilden.
Avslutningsseremoni[rediger | rediger kilde]
Avslutningsseremonien finner sted når alle konkurransene er avsluttet. Også her er det rom for kulturelle innslag, men siden 1956 har avslutningsseremoniene vært betydelig mindre formelle enn åpningsseremoniene. Etter en prosesjon der alle deltagernasjonenes flagg bæres inn, kommer igjen deltagerne inn på hovedarenaen, men er nå blandet og ikke oppdelt i nasjoner. Dette symboliserer forbrødringen som har funnet sted gjennom idretten. Tre nasjonalflagg heises mens de korresponderende nasjonalsanger spilles, vertsnasjonens, Hellas' og den kommende vertsnasjonens. IOK-presidenten og en representant for organisasjonskomiteen holder sine avslutningstaler, lekene avsluttes offisielt og den olympiske flammen slukkes. Deretter gir ordføreren i vertsbyen det olympiske flagget til IOK-presidenten som så overrekker det til ordføreren i neste arrangørby. Seremonien avsluttes med en kort presentasjon av neste vertsby.
Og vinneren er...
Medaljene fra OL 1998
USA er det mestvinnende landet i olympisk historie. I løpet av de 51 lekene de har deltatt i, har de tatt med seg 2 806 medaljer, og 1 120 av disse har vært gull. Innenfor vinterlekene er likevel Norge beste nasjon. Hele 132 av i alt 368 medaljer har vært av edleste valør.
Det er da også innen vinteridretten vi finner Norges mestvinnende atlet. Marit Bjørgen har vunnet åtte gullmedaljer og 15 medaljer totalt. Det er likevel 13 færre enn tidenes mestvinnende utøver Michael Phelps, som har tatt med seg 28 medaljer. Rekorden for medaljer i individuelle øvelser ble satt av den sovjetiske turneren Larisa Latynina, som har 14 slike medaljer.
Medaljeseremonien etter sprintstafetten for kvinner under Vinter-OL 2006 i Torino
Medaljeseremonier[rediger | rediger kilde]
En medaljeseremoni blir avholdt etter at hver OL-øvelse er avsluttet. Vinneren står øverst på en seierspall omgitt av deltagerne på andre og tredjeplass på lavere trinn på pallen. I lagkonkurranser står hele laget samlet. Her blir de ropt opp i omvendt rekkefølge og får utdelt sine medaljer av et IOK-medlem. Så blir nasjonalflaggene til de tre vinnerne heist mens nasjonalsangen til gullvinnerens hjemland blir spilt. For hver olympisk gren er det respektive medaljeseremonier som senest blir holdt en dag etter at øvelsen er avsluttet. For mennenes maraton blir konkurransen vanligvis holdt tidlig om morgenen den siste dagen av lekene, med medaljeseremonien om kvelden under avslutningsseremonien.
Mestere og medaljevinnere[rediger | rediger kilde]
Utøverne eller lagene som vinner en første, andre eller tredjeplass i hver øvelse, får medaljer. Vinnerne mottar gullmedaljer, som inntil 1912 var av solid gull, deretter laget av forgylt sølv og nå gullbelagt sølv. Hver gullmedalje må imidlertid inneholde minst seks gram rent gull.[48] Andrepremievinnerne mottar sølvmedalje, og tredjeplass tildeles bronsemedalje. I utslagningsøvelser (spesielt boksing) konkurreres det ikke nødvendigvis om tredjeplassen, og begge taperne av semifinalene mottar bronsemedaljer.
Under de første to olympiske leker fikk bare de to beste medalje: sølv for førsteplass og bronse for andre. Det nåværende tre-medaljeformatet ble introdusert til Sommer-OL 1904.[49] Fra 1948 har idrettsutøvere på fjerde, femte, og sjetteplass har fått diplomer, som offisielt ble kjent som seiersdiplomer, og fra 1984 ble det lagt til diplomer for syvende og åttendeplass også. Under Sommer-OL 2004 i Athen fikk gull, sølv og bronsemedaljevinnerne også olivenkranser.[50] IOK holder ikke statistikk over medaljer som er vunnet, men nasjonale olympiske komiteer og media registrerer medaljestatistikk som et mål på suksess.[51]
Statsborgerskap[rediger | rediger kilde]
IOKs regler for statsborgerskap[rediger | rediger kilde]
Det olympiske charter krever at en idrettsutøver er borger av det landet de konkurrerer for. Utøvere med dobbelt statsborgerskap kan velge hvilket land de vil konkurrere for, men det må ha gått minimum tre år siden han eller hun konkurrerte for et annet land. Dersom de nasjonale olympiske komiteene og idrettsforbundene som er involvert i slike spørsmål er enige, kan IOKs hovedstyre redusere eller kansellere denne perioden. Denne ventetiden er bare aktuell for de som tidligere har konkurrert for én nasjon og ønsker å konkurrere for en annen. Hvis en idrettsutøver får en ny eller endret nasjonalitet, men ikke tidligere har deltatt i et OL, trenger de ikke å vente før de deltar for det nye landet.
Grunner for å endre statsborgerskap[rediger | rediger kilde]
Noen ganger blir idrettsutøvere borgere av nye nasjoner utelukkende for å konkurrere i OL. Dette skjer vanligvis enten på grunn av sponsing eller bedre treningsfasiliteter i land som for eksempel USA eller fordi en idrettsutøver ikke kvalifiserer seg i sitt opprinnelige land. Det siste skjer vanligvis fordi det er for mange kvalifiserte utøvere i utøverens hjemland og de ønsker å være i stand til å delta og hjelpe sitt nye lands tropp. Mellom 1992 og 2008 var det omtrent femti utøvere som innvandret til USA for å konkurrere på det amerikanske OL-laget etter tidligere å ha konkurrert for en annen nasjon.[52]
Kontroverser rundt statsborgerskap[rediger | rediger kilde]
Et av de mest kjente tilfellene hvor endret statsborgerskap før OL skapte debatt, var da Zola Budd, en sørafrikansk løper, emigrerte til Storbritannia fordi Sør-Afrika under apartheidregimet var utestengt fra olympiske leker. Budd hadde rett til britisk statsborgerskap fordi hennes bestefar ble født i Storbritannia, men britiske borgere anklaget regjeringen for å framskynde statsborgerskapsprosessen for henne.[53]
Andre kjente eksempler er den kenyanske løperen Bernard Lagat, som ble amerikansk statsborger i mai 2004. Den kenyanske grunnloven krever at man gir avkall på sitt kenyanske statsborgerskap når man blir borger av en annen nasjon. Lagat konkurrerte for Kenya i Athen-OL i 2004, selv om han allerede hadde blitt amerikansk statsborger. Ifølge kenyanske myndigheter var han ikke lenger kenyansk statsborger, noe som satte sølvmedaljen hans i fare. Lagat sa at han startet statsborgerskapsprosessen i slutten av 2003 og ikke forventet å bli amerikansk statsborger før etter Athenlekene.
I 2012 ble det reist spørsmål om statsborgerskapet til norsk-amerikanerne Charles Ericksen og Bernhoff Hansen.[54] De to bryterne konkurrerte for USA og vant hver sin gullmedalje i Sommer-OL 1904, men det har i ettertid kommet fram at de fortsatt var norske statsborgere da lekene pågikk. Det ble reist spørsmål om Gudbrand Skatteboe likevel ikke var Norges første olympiske mester, og Norges Idrettsforbund sendte en søknad til IOK der de ba om at medaljene skulle føres under Norge. Men selv om det ble dokumentert at de begge var norske statsborgere da de tok gull, konkluderte IOK med at de deltok for USA.
[55]
Politikk og kontroverser[rediger | rediger kilde]
Antikkens olympiske leker var ikke bare en arena for idrettslige prestasjoner, det var også en arena for politikk og kontroverser. På grunn av den store mediedekningen har dette også blitt en del av de moderne lekene. Men der de gamle grekerne holdt våpenhvile så lenge lekene pågikk, har ikke de moderne lekene vært noen garanti for fred. Fem planlagte leker har måttet avlyses på grunn av krig, og flere andre har vært rammet av både boikott og terrorisme.
Politikk[rediger | rediger kilde]
Jesse Owens på pallen etter å ha vunnet lengdehopp under Sommer-OL 1936.
De olympiske leker har blitt brukt som en plattform for å fremme politiske ideologier nesten fra starten. Nazi-Tyskland ønsket å skildre sitt nasjonalsosialistiske parti som velvillig og fredselskende da de arrangerte lekene i Berlin i 1936. De brukte også lekene til å vise «den ariske rases» angivelige overlegenhet, og Tyskland ble den mestvinnende nasjonen under lekene. Merkbare seire fra afrikansk-amerikaneren Jesse Owens, som vant fire gullmedaljer, og den ungarske jøden Ibolya Csák, la en demper på budskapet. Sovjetunionen deltok ikke før Sommer-OL 1952 i Helsingfors. I stedet begynte de i 1928 å organisere en internasjonal sportsbegivenhet kalt Spartakiader. I 1920- og 1930-årene forsøkte kommunistiske og sosialistiske organisasjoner i flere land, deriblant USA, å motvirke såkalte «borgerlige» OL med egne Arbeiderolympiader.[56] Det var ikke før i lekene i 1956 at sovjeterne dukket opp som en sportslig supermakt, og dermed kunne dra fordel av publisiteten som fulgte med å vinne i OL.[57]
Individuelle utøvere har også brukt den olympiske scenen for å fremme sin egen politiske agenda. Under Sommer-OL 1968 i Mexico by gjorde to amerikanske friidrettsutøvere, Tommie Smith og John Carlos, en Black Power-hilsen på seierspallen. Som svar på protesten forlangte IOK-president Avery Brundage at USAs olympiske komité (USOC) enten måtte sende de to utøverne hjem eller trekke hele friidrettstroppen. USOC valgte det første.[58]
Regjeringen i Iran har tatt skritt for å unngå konkurranse mellom sine utøvere og utøvere fra Israel. En iransk judoka, Arash Miresmaeili, lot være å konkurrere mot en israeler under Sommer-OL 2004. Selv om han offisielt ble diskvalifisert for å være overvektig, ble Miresmaeli tildelt 125 000 USD i premiepenger av den iranske regjeringen, det samme beløpet som ble utbetalt til iranske gullmedaljevinnere. Han ble offisielt renvasket for anklagene om bevisst å ha unngått kampen, men premiepengene reiste mistanker.[59]
Boikotter[rediger | rediger kilde]
Australia, Storbritannia og Sveits er de eneste landene som har sendt en delegasjon til hvert eneste OL siden oppstarten i 1896. Noen land kan være fraværende fra et OL på grunn av mangel på kvalifiserte utøvere, mens andre har valgt å boikotte et OL av ulike årsaker. Den irske olympiske komité boikottet Berlinlekene i 1936 fordi IOK insisterte på at delegasjonen deres skulle være begrenset til Den irske fristaten i stedet for å representerer hele øya Irland. Det var tre boikotter av OL i Melbourne i 1956. Nederland, Spania og Sveits nektet å delta på grunn av den sovjetiske undertrykkelsen av den ungarske oppstanden, men sendte en rytterdelegasjon til konkurransene i Stockholm. Kambodsja, Egypt, Irak og Libanon boikottet lekene på grunn av Suezkrisen, og Kina boikottet lekene fordi Taiwan (Republikken Kina) fikk lov til å konkurrere i lekene.[60]
Til lekene i 1972 og 1976 truet et stort antall afrikanske land med en boikott for å tvinge dem til å forby Sør-Afrika og Rhodesia, på grunn av deres raseskilleregimer. New Zealand var også et boikottmål fordi herrelandslaget i rugby hadde turnert i det apartheid-styrte Sør-Afrika. IOK ga etter for de første to tilfellene, men nektet å utestenge New Zealand fordi rugby ikke var en olympisk idrett.[61] Tyve afrikanske land sammen med Guyana og Irak gjorde alvor av truslene og trakk sine delegasjoner fra Montreallekene, etter at noen av deres utøvere allerede hadde konkurrert.[61][62] Taiwan, eller Republikken Kina, besluttet også å boikotte disse lekene fordi Folkerepublikken Kina utøvet press på Montreals arrangementskomité for å hindre delegasjonen fra Republikken Kina fra å konkurrere under det navnet. Republikken Kina nektet på et foreslått kompromiss som ville ha tillatt dem å bruke Republikken Kinas flagg og nasjonalsang så lenge navnet ble endret.[63] Taiwan deltok ikke igjen før 1984, under navnet Kinesisk Taipei og med et spesielt flagg og nasjonalsang.[64]
Åpningsseremonien under OL i Moskva 1980
I 1980 og 1984 boikottet motstanderne i den kalde krigen hverandres leker. Sekstifem nasjoner nektet å konkurrere under Moskva-OL i 1980 på grunn av den sovjetiske invasjonen av Afghanistan. Denne boikotten reduserte antallet nasjoner som deltok til 81, det laveste antallet siden 1956.[65] Sovjetunionen og 14 av deres østblokkallierte (med unntak av Romania) svarte med å boikotte lekene i Los Angeles i 1984 med begrunnelsen at de ikke kunne garantere for sikkerheten til sine utøvere. Sovjetiske tjenestemenn forsvarte sin beslutning om å trekke seg fra lekene ved å si at «sjåvinistiske følelser og et antisovjetisk hysteri blir pisket opp i USA».[66] De boikottende østblokklandene arrangerte sitt eget alternative arrangement, Vennskapslekene, i juli og august.
Mange talte for en boikott av kinesiske varer og de olympiske lekene i Beijing i protest mot Kinas brudd på menneskerettighetene, og som svar på opptøyene i Tibet og den pågående konflikten i Darfur. Til syvende og sist støttet ingen nasjon en boikott.[67] I august 2008 oppfordret regjeringen i Georgia til en boikott av Vinter-OL 2014 i Sotsji, som svar på Russlands deltakelse i Krigen i Sør-Ossetia.[68]
Vold og terrorisme[rediger | rediger kilde]
Studenter ønsket å utnytte den internasjonale oppmerksomheten rundt Mexico i forbindelse med de olympiske sommerlekene der, mens Mexicos president Gustavo Díaz Ordaz ønsket å unngå ubehageligheter under de prestisjefylte lekene. Den meksikanske regjeringen svarte med vold, og 2. oktober, ti dager før lekenes start, skjedde Tlatelolcomassakeren, der mer enn to hundre demonstrerende studenter ble skutt av regjeringsstyrker.
Terrorisme har også påvirket de olympiske leker. I 1972, da sommer-OL ble holdt i München, ble elleve medlemmer av den israelske OL-troppen tatt som gisler under München-massakren av den palestinske terroristgruppen Sort September. Terroristene drepte to utøvere like etter at de var tatt som gisler og drepte ni andre i et mislykket frigjøringsforsøk. En tysk politimann og 5 terrorister omkom også.[69]
Terrorisme påvirket også de to siste OL holdt i USA. Under Sommer-OL 1996 i Atlanta ble en bombe detonert ved Centennial Olympic Park. Bomben som drepte to og skadet 111 andre ble plassert av Eric Robert Rudolph, en amerikansk statsborger som for tiden soner en livstidsdom for bombingen.[70] Vinter-OL 2002 i Salt Lake City fant sted bare fem måneder etter terrorangrepet 11. september, noe som betydde et høyere sikkerhetsnivå enn noensinne igangsatt til et OL. Åpningsseremonien inneholdt elementer for å minnes 11. september, blant annet et flagg på World Trade Center-tomten, en politimann fra New York-politiet (NYPD) som sang «God Bless America», og æresvakter fra NYPD og New Yorks brannvesen. Hendelsene den dagen har gjort sikkerheten under OL til en økende bekymring og fokus for arrangørene av olympiske leker for å unngå et storstilt terrorangrep.[71]
Kjønnsdiskriminering[rediger | rediger kilde]
Charlotte Cooper fra Storbritannia, den første kvinnelige olympiske mester i tennis, under OL i Paris i 1900.
Kvinner fikk først delta under Sommer-OL 1900 i Paris, men under Sommer-OL 1992 sendte trettifem land fortsatt delegasjoner kun bestående av menn.[72] Dette tallet har senere falt raskt, og i 1996 ble Lita Fariman første kvinne til å konkurrere for Iran.[73] Hun deltok i 10 m luftrifle og endte på en 46.-plass.
I 2000 sendte Bahrain to kvinnelige utøvere for første gang: Fatema Hameed Gerashi deltok i 50 meter fristil svømming, mens Mariam Mohamed Hadi Al Hilli deltok i 100 meter sprintløp.[74]
I 2004 ble Robina Muqimyar og Fariba Rezayee de første kvinnene til å konkurrere for Afghanistan i et OL.[75] Robina deltok i 100 meter sprintløp, mens Fariba deltok i judo. I 2008 sendte landet kun én kvinnelig utøver: Robina Muqimyar på 100 meter sprintløp. I 2012 representerte Tahmina Kohistani Afghanistan på 100 meter sprintløp.
I 2008 sendte De forente arabiske emirater kvinnelige idrettsutøvere til de olympiske leker for første gang. Maitha Al Maktoum deltok i taekwondo og Sheika Latifa Al Maktoum i hestesport. Begge utøverne var fra familien Al Maktoum, den herskende kongefamilien i Dubai.[76] Også i 2012 sendte emiratene to kvinnelige utøvere. Den etiopiskfødte Betlhem Desalegn deltok i 1500 meter mellomdistanseløp, mens Khadija Mohammed deltok i 75-kilosklassen i  vektløfting.
Innen 2010 var det kun tre land som aldri hadde sendt kvinnelige idrettsutøvere til OL: Brunei, Saudi-Arabia og Qatar. Brunei hadde tatt del i bare tre feiringer av lekene og sendt kun én enkelt idrettsutøver ved hver anledning, men Saudi-Arabia og Qatar hadde konkurrert regelmessig med rene mannlige tropper. I 2010 kunngjorde Den internasjonale olympiske komité at den ville «legge press» på disse landene for å muliggjøre og forenkle deltakelse av kvinner til Sommer-OL 2012; Anita DeFrantz, leder av IOKs kommisjon for kvinner og sport, foreslo å utestenge land som forhindret kvinner fra å konkurrere. Kort etter kunngjorde Qatars olympiske komité at de «håpet å sende opptil fire kvinnelige idrettsutøvere» til Londonlekene.[77]
Kvinneandelen under olympiske leker
I mai 2008 foreslo Ali Al-Ahmed, direktør for Institute for Gulf Affairs, å utestenge Saudi-Arabia fra OL. Han beskrev landets forbud mot kvinnelige idrettsutøvere som en krenkelse av Den internasjonale olympiske komités charter: «I de siste 15 årene har mange internasjonale frivillige organisasjoner over hele verden prøvd å drive lobbyvirksomhet mot IOK for bedre håndhevingen av deres egne lover som forbyr kjønnsdiskriminering [...] Mens deres innsats resulterte i et økende antall kvinnelige olympiere, har IOK vært motvillige til å ta en sterk posisjon og true de diskriminerende landene med suspensjon eller utvisning.»[72] I juli 2010 rapporterte avisen The Independent: «Presset vokser på Den internasjonale olympiske komité for å sparke ut Saudi-Arabia, som sannsynligvis vil være den eneste store nasjonen som ikke inkluderer kvinner i OL-troppen i 2012. [...] skal Saudi Arabia [...] sende en ren herretropp til London, forstår vi de vil møte protester fra likestillings- og kvinnegrupper som truer med å forstyrre lekene.»[78]
Sommer-OL 2012 i London var de første lekene i olympisk historie der alle land stilte med kvinnelige idrettsutøvere.[79] Saudi-Arabia hadde to kvinnelige utøvere i delegasjonen sin, Qatar fire, og Brunei en (Maziah Mahusin, i 400 m hekk). Qatar gjorde en av sine første kvinnelige olympiere, Bahiya al-Hamad (skyting), til flaggbærer under åpningsseremonien.[80] Løperen Maryam Yusuf Jamal fra Bahrain ble den første kvinnelige utøver fra Gulfområdene til å vinne en medalje da hun vant en bronse på 1500 m. Dette var forøvrig Bahrains første olympiske medalje noensinne.
Den eneste olympiske idretten der menn og kvinner konkurrerer sammen er hestesportøvelsene. Det er ingen «Feltritt for kvinner», eller «dressur for menn». Per 2008 var det fortsatt flere medaljeøvelser for menn enn kvinner, men med tillegget av kvinners boksing til programmet i Sommer-OL 2012 kunne kvinnelige idrettsutøvere konkurrere i alle de samme idretter som menn.[81] Det er for tiden to olympiske øvelser der mannlige idrettsutøvere ikke kan konkurrere: synkronsvømming og rytmisk gymnastikk.
Doping[rediger | rediger kilde]
Thomas Hicks løp maraton under Sommer-OL 1904.
I begynnelsen av det 20. århundre begynte mange OL-utøvere å bruke doping for å forbedre sine atletiske evner. For eksempel ble vinneren av maraton under Sommer-OL 1904, Thomas Hicks, gitt stryknin og brennevin av treneren sin.[82] Den eneste olympiske død knyttet til doping skjedde i Romalekene i 1960. Under landeveissyklingen falt den danske syklisten Knud Enemark Jensen av sykkelen og døde senere. Obduksjonen viste at han var påvirket av amfetamin.[83] Rundt midten av 1960-tallet begynte idrettsforbund å forby bruk av prestasjonsfremmende medikamenter, og i 1967 fulgte IOK etter.[84]
Den første olympiske utøveren som testet positivt for bruk av prestasjonsfremmende medikamenter var Hans-Gunnar Liljenwall, en svensk femkamputøver under Sommer-OL 1968, som mistet sin bronsemedalje for alkoholbruk. Den mest omtalte dopingrelaterte diskvalifikasjonen i olympisk historie var da den kanadiske sprinteren Ben Johnson, som vant 100-meteren under Sommer-OL 1988 i Seoul, testet positivt for stanozolol. Hans gullmedalje ble deretter tatt fra ham og tildelt amerikaneren Carl Lewis, som selv hadde testet positivt for forbudte stoffer før OL.[85]
På slutten av 1990-tallet tok IOK initiativet i en mer organisert kamp mot doping etter dannelsen av World Anti-Doping Agency (WADA) i 1999. Det var en kraftig økning i positive dopingtester under Sommer-OL 2000 og Vinter-OL 2002. Flere medaljevinnere i vektløfting og langrenn ble diskvalifisert på grunn av doping. Under Vinter-OL 2006 testet bare én utøver positivt og ble fratatt medaljen. De IOK-etablerte dopingtestrutinene (nå kjent som den olympiske standard) har satt den verdensomspennende standarden som andre sportslige forbund rundt om i verden forsøker å leve opp til.[86] I løpet av Beijinglekene ble 3 667 utøvere testet av IOK i regi av World Anti-Doping Agency. Både urin- og blodprøver ble brukt til å oppdage forbudte stoffer. Flere utøvere ble utestengt fra konkurranse av sine nasjonale olympiske komiteer før lekene, og bare tre utøvere testet positivt under lekene.[83][87]
Markante olympiske prestasjoner[rediger | rediger kilde]
Gjennom årene har det forekommet en rekke prestasjoner under lekene som har satt spor etter seg i historien. Her nevnes noen få. 
Carl Lewis vant lengdehopp ved fire OL på rad
Michael Phelps med en av sine åtte gullmedaljer fra OL i Beijing 2008
142 nasjoner har vunnet minst én medalje i OL. USA har vunnet flest medaljer med i alt 2 653 ved vinter- og sommer-OL til og med 2012, herav 1062 av gull. Deretter følger Sovjetunionen med 1204 medaljer i alt (473 gull) og Storbritannia med 802 (245 gull).
Disse tre landene er også øverst på listen over medaljevinnere i sommer-OL alene.
I vinter-OL alene, toppes listen av Norge med 303 medaljer, 107 av gull. Deretter følger USA og Sovjetunionen med henholdsvis 253 og 201 medaljer.
73 av de nåværende IOK-medlemsland har aldri vunnet en OL-medalje. Monaco har deltatt ved 29 OL uten å få en utøver på seierspallen.
Tre idrettsutøvere har vunnet gullmedalje i samme individuelle disiplin ved fire OL på rad: Den danske seileren Paul Elvstrøm i finnjolle (1948–1960), amerikaneren Al Oerter i diskos (1956–1968) og Carl Lewis i lengdehopp (1984–1996).
Ved vinter-OL innehas den tilsvarende rekorden Sonja Henie fra Norge (1928-1936) og av tyskeren Georg Hackl med tre gullmedaljer i aking (1992–1998).[trenger referanse]
Den tyske roeren Birgit Fischer er den første kvinnelige idrettsutøver som har vunnet gull ved seks forskjellige OL samt den første idrettsutøver overhodet som har vunnet minst to medaljer ved fem forskjellige OL. Hun deltok i OL i perioden 1980-2004.
Med sine mange disipliner er svømming en av de sportsgrenene som gir best mulighet for at en idrettsutøver kan vinne mange medaljer, og rekorden i antall gullmedaljer under ett OL stammer da også herfra. Ved OL i Beijing 2008 vant amerikaneren Michael Phelps åtte stykker og overgikk dermed sin landsmann Mark Spitz, som vant syv gull under OL i München 1972. Phelps er forøvrig også den idrettsutøveren som samlet har vunnet flest gullmedaljer med i alt 18.
Tidenes vinterolympier er Marit Bjørgen med 8 gull, 4 sølv og 3 bronse i perioden 2006-2018.Ved ett OL er den mestvinnende utøveren amerikanske Eric Heiden på skøyter med fem gull i Vinter-OL 1980.
Idrettsutøveren med flest medaljer i alt er Michael Phelps i svømming med 22 medaljer, vunnet i perioden 2004–2012. Larisa Latynina fra Sovjetunionen har rekorden for individuelle øvelser med 18 medaljer i turn i perioden 1956–1964.
Østtyskeren Christa Luding-Rothenburger er eneste medaljevinner ved både vinter- og sommer-OL i samme år, da hun etter gull på skøyter på vinteren i Calgary 1988 også vant sølv i sykling om sommeren i Seoul.
Under OL i Stockholm 1912 forekom verdens hittil lengstvarende brytekamp, som varte 11 timer og 40 minutter. Den stod mellom Martin Klein og Alfred Asikainen, og da førstnevnte hadde vunnet var han for sliten til å kjempe i finalen, så mesterskapet gikk til Claes Johansson uten kamp.
Ved OL i Antwerpen 1920 deltok den svenske skytteren Oscar Swahn for tredje gang ved et OL, og han satte der rekord som den eldste medaljevinner med sine 72 år. Han vant i alt tre gull-, en sølv- og to bronsemedaljer ved de tre lekene han deltok i.
Se også[rediger | rediger kilde]
Medaljefordeling under OL imellom nasjoner
Olympiske vinterleker
Olympiske sommerleker
Paralympiske leker
Ungdoms-OL
Vinter-OL for ungdom
Sommer-OL for ungdom
Kunstkonkurranser under OL (1912–1948)
Olympisk landsby
Fotnoter[rediger | rediger kilde]
^ Opprinnelig tildelt Chicago, men flyttet til St. Louis for å sammenfalle med Verdensutstillingen.
^ Ikke anerkjent av IOK.
^ Opprinnelig tildelt Roma, men flyttet til London etter utbruddet av Vesuv.
^ Avlyst på grunn av første verdenskrig
^ Avlyst på grunn av andre verdenskrig. Lekene ble uten hell forsøkt flyttet til Helsingfors, Finland
^ Avlyst på grunn av andre verdenskrig. Lekene ble forsøkt flyttet, først til St. Moritz, Sveits og så til Garmisch-Partenkirchen, Tyskland, men ingen av disse ble gjennomført.
^ Avlyst på grunn av andre verdenskrig
^ Avlyst på grunn av andre verdenskrig
^ Hestesportsøvelsene ble holdt i Stockholm, Sverige. Stockholm måtte by på disse øvelsene separat; de mottok sin egne olympiske flamme og hadde sin egen formelle ivitasjon og egne åpnings- og avslutningsseremonier
^ Lekene ble først tildelt Denver i USA, som senere trakk seg på grunn av manglende støtte fra befolkningen.
^ Hestesportsøvelsene ble holdt i Kinas Hongkong. Selv om Hongkong har en uavhengig nasjonal olympisk komité uavhengig av Kina, var hestesportsøvelsene en integrert del av lekene i Beijing; de ble ikke arrangert med et eget bud, egen flamme, osv. som hestesportøvelsene i Stockholm 1956. IOKs nettsted lister kun Beijing som vertsby.
^ Dakar ble opprinnelig tildelt lekene som skulle vært arrangert i 2022. Lekene ble avlyst på grunn av koronaviruspandemien, og Dakar ble så tildelt lekene for 2026.
Referanser[rediger | rediger kilde]
^ Antallet utøvere og nasjoner er litt usikkert, idet det knapt nok var nasjonal støtte fra alle nasjoner. Antallet nasjoner oppgis således i forskjellige kilder som alt mellom 10 og 15, men 14 er IOKs antall.
^ www.olympic.org: Beijing 2008
^ 
«Turin 2006» (engelsk). International Olympic Committee. Arkivert fra originalen 22. august 2008. Besøkt 26. august 2008. 
^ «Olympic Charter» (PDF) (engelsk). International Olympic Committee. s. 61. Arkivert fra originalen (PDF) 23. juli 2011. Besøkt 28. juli 2011.  «Arkivert kopi» (PDF). Archived from the original on 23. juli 2011. Besøkt 11. august 2012. CS1-vedlikehold: Uheldig URL (link)
^ «The Olympic Charter» (engelsk). International Olympic Committee. Arkivert fra originalen 2. mai 2013. Besøkt 17. juli 2012.  «Arkivert kopi». Archived from the original on 2. mai 2013. Besøkt 11. august 2012. CS1-vedlikehold: Uheldig URL (link)
^ 
«Executive Board concludes first meeting of the new year» (engelsk). olympic.org ("Official website of the Olympic movement"). 13. januar 2011. Besøkt 13. januar 2011. 
^ 
«Curtain comes down on 123rd IOC Session». Olympic.org (engelsk). Besøkt 3. juli 2012. 
^ 
«The Olympic Movement» (engelsk). International Olympic Committee. Besøkt 2. mai 2009. 
^ «For the Good of the Athletes» (engelsk). The Beijing Organizing Committee for the Games of the XXIX Olympiad. 31. oktober 2007. Arkivert fra originalen 23. januar 2009. Besøkt 4. februar 2009.  «Arkivert kopi». Arkivert fra originalen 23. januar 2009. Besøkt 12. august 2012. 
^ «National Olympic Committees (NOC)». IOK. 11. juli 2016. Besøkt 7. august 2016. 
^ 
«Organising Committees for the Olympic Games» (engelsk). Olympic Games. Besøkt 18. juli 2012. 
^ 
«Roles and responsibilities during the Olympic Games» (PDF) (engelsk). International Olympic Committee. februar 2008. s. 1–2. Arkivert fra originalen (PDF) 29. april 2011. Besøkt 2. mai 2009. 
^ 
«Samaranch Defends Nominating Son for IOC Post» (engelsk). CBC Sports. 18. mai 2001. Arkivert fra originalen 5. desember 2008. Besøkt 4. februar 2009. 
^ 
Riding, Alan (30. juni 1992). «Olympics:Barcelona Profile; Samaranch, Under the Gun Shoots Back». The New York Times (engelsk). Besøkt 30. januar 2009. 
^ 
Abrahamson, Alan (6. desember 2003). «Judge Drops Olympic Bid Case». Los Angeles Times (engelsk). Besøkt 21. mars 2009. 
^ Rowlatt, Justin (29. juli 2004). «Buying the Games» (engelsk). BBC. Besøkt 16. april 2009. 
^ 
Berkes, Howard (7. februar 2006). «How Turin got the Games» (engelsk). National Public Radio. Besøkt 4. februar 2009. 
^ a b c d «Olympic Charter» (PDF) (engelsk). International Olympic Committee. s. 72–75. Arkivert fra originalen (PDF) 23. juli 2011. Besøkt 2. april 2009.  «Arkivert kopi» (PDF). Archived from the original on 23. juli 2011. Besøkt 11. august 2012. CS1-vedlikehold: Uheldig URL (link)
^ 
«Olympic Games» (registration required) (engelsk). Encyclopædia Britannica. Besøkt 2. april 2009. 
^ «Official Report of the Equestrian Games of the XVIth Olympiad (Swedish & English)» (PDF) (engelsk). Los Angeles 1984 Foundation. Arkivert fra originalen (PDF) 25. desember 2018. Besøkt 3. september 2008. 
^ 
«Beijing 2008» (engelsk). The International Olympic Committee. Besøkt 30. januar 2009. 
^ 
«America Killed the Olympics» (engelsk). Worldpress. mai 2002. Besøkt 27. august 2012. 
^ a b c d e «Issues of the Olympic Games». Olympic Primer (engelsk). LA84 Foundation of Los Angeles. Arkivert fra originalen 25. april 2009. Besøkt 30. mars 2009.  «Arkivert kopi». Arkivert fra originalen 25. april 2009. Besøkt 12. august 2012. 
^ 
«Berlin 1936» (engelsk). International Olympic Committee. Arkivert fra originalen 22. august 2008. Besøkt 31. mars 2009. 
^ Whannel, G. (1984) The television spectacular In A. Tomlinson & G. Whannel (Eds.), Five-ring circus (pp. 30–43). London: Pluto Press
^ 
«World Series TV ratings slump». CBS News (engelsk). Associated Press. 27. oktober 2000. Besøkt 4. mai 2009. 
^ 
Walters, Walters (2. oktober 2000). «All fall down». Sports Illustrated (engelsk). Time Inc. Arkivert fra originalen 29. april 2011. Besøkt 2. april 2009. 
^ a b 
Carter, Bill; Sandomir, Richard (17. august 2008). «A Surprise Winner at the Olympic Games in Beijing: NBC». The New York Times (engelsk). NYTimes.com. Besøkt 2. april 2009. 
^ a b c d e f g Flyvbjerg, Bent and Allison Stewart, 2012, "Olympic Proportions: Cost and Cost Overrun at the Olympics 1960–2012," Working Paper, Saïd Business School, University of Oxford.
^ Andreas Birger Joansen (20. november 2014). «– De vanlige begrunnelsene for å arrangere OL holder ikke vann». forskning.no. Besøkt 29. desember 2019. ««Hvorfor arrangere et OL?» er et av de største og mest sentrale spørsmålene han stiller i sin avhandling. Historien har vist oss at OL ikke er en investering med noen som helst økonomisk bærekraft. Vi har ingen forskning som viser at arrangementet har varig positiv virkning på folkehelsen. Så hvorfor kjempe om å få arrangere?» 
^ Domhnall MacAuley, MD, Associate Editor (17. november 2015). «The health legacy of hosting major sporting events». NCBI. Besøkt 29. desember 2019. «Toronto would be a superb venue for the Olympic Games, and there is potential for socioeconomic benefit, with the creation of valuable infrastructure and a source of national pride. The decision not to be a candidate no doubt disappointed some, but in a medical context, despite the loss of some potential benefits, there can be no major regrets. The London precedent suggests some gains for the local sports medicine community, but there is little evidence of a missed public health opportunity to increase physical activity overall.» 
^ 
«Sports» (engelsk). International Olympic Committee. Besøkt 8. februar 2009. 
^ 
«Olympic Sports of the Past» (engelsk). International Olympic Committee. Besøkt 10. februar 2009. 
^ 
«International Sports Federations» (engelsk). International Olympic Committee. Besøkt 8. februar 2009. 
^ 
«Factsheet: The sessions» (PDF) (engelsk). International Olympic Committee. s. 1. Arkivert fra originalen (PDF) 29. april 2011. Besøkt 8. februar 2009. 
^ 
«Recognised Sports» (engelsk). International Olympic Committee. Besøkt 31. mars 2009. 
^ a b c d e f g h 
«Factsheet: The sports on the Olympic programme» (PDF) (engelsk). International Olympic Committee. 2008. Arkivert fra originalen (PDF) 26. april 2009. Besøkt 3. juli 2012. 
^ a b 
«Golf, rugby added for 2016 and 2020». ESPN.com. Associated Press. 9. oktober 2009. Besøkt 9. oktober 2009. 
^ 
«Jim Thorpe Biography» (engelsk). Biography.com. Besøkt 9. februar 2009. 
^ 
«Garmisch-Partenkirchen 1936» (engelsk). International Olympic Committee. Besøkt 25. juli 2011. 
^ Schantz, Otto. «The Olympic Ideal and the Winter Games Attitudes Towards the Olympic Winter Games in Olympic Discourses – from Coubertin to Samaranch» (PDF). Comité International Pierre De Coubertin. Arkivert fra originalen (PDF) 5. mai 2013. Besøkt 13. september 2008.  «Arkivert kopi» (PDF). Arkivert fra originalen (PDF) 5. mai 2013. Besøkt 12. august 2012. 
^ 
«Amateurism». USA Today (engelsk). Gannett Company. 12. juli 1999. Besøkt 9. februar 2009. 
^ a b 
«The Olympic Symbols» (PDF). International Olympic Committee. Arkivert fra originalen (PDF) 26. april 2009. Besøkt 4. februar 2009. 
^ (sp) La Red21 Deportes: «Después de ochenta años le remordió la conciencia», besøkt 13. august 2012
^ Sveriges Olympiska Kommitté: «Olympiska mottot» Arkivert 2. august 2012 hos Wayback Machine. Besøkt 12. august 2012
^ The Olympic flame and torch relay
^ (ty) Focus Online: «Ein Feuerwerk der Macht», besøkt 13. august 2012
^ «Medals of Beijing Olympic Games Unveiled» (engelsk). The International Olympic Committee. Arkivert fra originalen 3. september 2008. Besøkt 3. september 2008.  «Arkivert kopi». Archived from the original on 3. september 2008. Besøkt 16. august 2012. CS1-vedlikehold: Uheldig URL (link)
^ 
«St Louis 1904». Olympic Games. Besøkt 3. juli 2012. 
^ 
«The Modern Olympic Games» (PDF) (engelsk). The Olympic Museum. Arkivert fra originalen (PDF) 26. april 2009. Besøkt 29. august 2008. 
^ 
Munro, James (25. august 2008). «Britain may aim for third in 2012» (engelsk). BBC Sport. Besøkt 25. august 2008. 
^ Larmer, Brook (19. august 2008). «The Year of the Mercenary Athlete» (engelsk). Time. Arkivert fra originalen 22. august 2013. Besøkt 27. november 2011. 
^ 
Rory Carroll (24. februar 2003). «What Zola Budd did next | Sport» (engelsk). London: The Guardian. Besøkt 27. november 2011. 
^ 
Ramm, Nicolay Andre (4. august 2012). «Her er beviset som endrer norsk idrettshistorie». NRK. Besøkt 18. august 2012. 
^ 
Norges Idrettsforbund (25. juni 2013). «Her er beviset som endrer norsk idrettshistorie» (PDF). Norges Idrettsforbund. Besøkt 25. juni 2013. [død lenke]
^ 
«Spartakiads». Great Soviet Encyclopedia. Vol. 24 (part 1). Moskva. 1976. s. 286. 
^ «The USSR and Olympism» (PDF). Olympic Review. IOC (84): 530–557. 1974. Arkivert fra originalen (PDF) Bruk av |arkiv_url= krever at |arkivdato= også er angitt (hjelp). Besøkt 4. mai 2009.  «Arkivert kopi» (PDF). Archived from the original on 16. januar 2013. Besøkt 14. august 2012. CS1-vedlikehold: Uheldig URL (link)
^ 
«1968: Black athletes make silent protest» (engelsk). BBC. 17. oktober 1968. Besøkt 7. februar 2009. 
^ «Iranian Judoka rewarded after snubbing Israeli» (engelsk). NBC Sports. Associated Press. 8. september 2004. Arkivert fra originalen Bruk av |arkiv_url= krever at |arkivdato= også er angitt (hjelp). Besøkt 7. februar 2009.  «Arkivert kopi». Arkivert fra originalen 25. mars 2009. Besøkt 14. august 2012. 
^ 
«Melbourne/Stockholm 1956». International Olympic Committee. Besøkt 25. juli 2011. 
^ a b 
«African nations boycott costly Montreal Games». CBC Sports. 30. juli 2008. Arkivert fra originalen 3. juni 2008. Besøkt 6. februar 2009. 
^ «Africa and the XXIst Olympiad» (PDF). Olympic Review. International Olympic Committee (109–110): 584–585. 1976. Arkivert fra originalen (PDF) Bruk av |arkiv_url= krever at |arkivdato= også er angitt (hjelp). Besøkt 6. februar 2009.  «Arkivert kopi» (PDF). Archived from the original on 8. april 2008. Besøkt 14. august 2012. CS1-vedlikehold: Uheldig URL (link)
^ «Game playing in Montreal» (PDF). Olympic Review. International Olympic Committee (107–108): 461–462. 1976. Arkivert fra originalen (PDF) Bruk av |arkiv_url= krever at |arkivdato= også er angitt (hjelp). Besøkt 7. februar 2009.  «Arkivert kopi» (PDF). Archived from the original on 25. mars 2009. Besøkt 14. august 2012. CS1-vedlikehold: Uheldig URL (link)
^ «China-Olympic History» (engelsk). Chinaorbit.com. Arkivert fra originalen 31. mai 2008. Besøkt 27. august 2008.  «Arkivert kopi». Arkivert fra originalen 31. mai 2008. Besøkt 14. august 2012. 
^ 
«Moscow 1980» (engelsk). International Olympic Committee. Besøkt 25. juli 2011. 
^ 
Burns, John F. (9. mai 1984). «Protests are Issue: Russians Charge 'Gross Flouting' of the Ideals of the Competition». The New York Times (engelsk). New York Times Company. 
^ «Australia: Calls to Boycott Beijing Olympics». Inter Press Service (engelsk). Arkivert fra originalen 12. september 2008. Besøkt 10. september 2008.  «Arkivert kopi». Archived from the original on 12. september 2008. Besøkt 14. august 2012. CS1-vedlikehold: Uheldig URL (link)
^ 
Bernas, Frederick (5. desember 2009). «Olympic challenge for Sochi Games» (engelsk). London: The Guardian. Besøkt 31. mai 2011. 
^ 
«Olympic archive» (engelsk). Canadian Broadcasting Corporation. Besøkt 29. august 2008. 
^ 
«Olympic Park Bombing» (engelsk). CNN. Besøkt 29. august 2008. 
^ 
«IOC on bin Laden killing: no bearing on Olympic security». Gazettenet.com (engelsk). Associated Press. 3. mai 2011. Besøkt 25. juli 2011. 
^ a b 
Al-Ahmed, Ali (19. mai 2008). «Bar countries that ban women athletes» (engelsk). The New York Times. Besøkt 15. august 2012. 
^ 
Henderson, John (27. februar 2010). «Iranian Olympic skier Kalhor a pioneer» (enegelsk). Denver Post. Besøkt 15. august 2012. 
^ 
Anderson, Kelli (23. september 2000). «Arab women make breakthrough at Games» (engelsk). CNN. Besøkt 15. august 2012. 
^ 
«Afghan women's Olympic dream» (engelsk). BBC. 22. juni 2004. Besøkt 15. august 2012. 
^ 
Wallechinsky, David (29. juli 2008). «Should Saudi Arabia be Banned from the Olympics?» (engelsk). Huffington Post. Besøkt 15. august 2012. 
^ 
Mackay, Duncan (1. juli 2010). «Qatar decision to send female athletes to London 2012 increases pressure on Saudi Arabia» (engelsk). Inside the games. Besøkt 30. august 2012. 
^ 
Hubbard, Alan (4. juli 2010). «Inside Lines: Protests at 2012 if Saudis say 'no girls allowed'» (engelsk). The Independent. Besøkt 15. august 2012. 
^ 
«Saudis to send 2 women to London, make history» (engelsk). SI.com. Besøkt 13. juli 2012. 
^ 
«London 2012 Olympics: Saudi Arabian women to compete». 12. juli 2012. Besøkt 16. august 2012. 
^ "Women's boxing gains Olympic spot", British Broadcasting Corporation, 13 august 2009
^ «Tom Hicks». Sports-reference.com. Arkivert fra originalen Bruk av |arkiv_url= krever at |arkivdato= også er angitt (hjelp). Besøkt 30. januar 2009.  «Arkivert kopi». Archived from the original on 5. desember 2008. Besøkt 16. august 2012. CS1-vedlikehold: Uheldig URL (link)
^ a b «A Brief History of Anti-Doping» (engelsk). World Anti-Doping Agency. Arkivert fra originalen 16. august 2011. Besøkt 10. september 2008. 
^ 
Begley, Sharon (7. januar 2008). «The Drug Charade». Newsweek (engelsk). Besøkt 27. august 2008. 
^ 
Magnay, Jacquelin (18. april 2003). «Carl Lewis's positive test covered up». The Sydney Morning Herald (engelsk). Besøkt 28. august 2008. 
^ 
Coile, Zachary (27. april 2005). «Bill Seeks to Toughen Drug Testing in Pro Sports». The San Francisco Chronicle (engelsk). Besøkt 3. september 2008. 
^ «Doping: 3667 athletes tested, IOC seeks action against Halkia's coach» (engelsk). Express India Newspapers. 19. august 2008. Arkivert fra originalen 1. desember 2008. Besøkt 28. august 2008. 
Litteratur[rediger | rediger kilde]
Simson, Vyv (1992). Dishonored Games: Corruption, Money, and Greed at the Olympics. New York: S.P.I. Books. ISBN 978-1-56171-199-4. 
Simson, Vyv (1992). Ringenes herrer. Oslo: Scanbok. ISBN 82-590-1024-0. 
Kamper, Erich (1992). The Golden Book of the Olympic Games. Milan: Vallardi & Associati. ISBN 978-88-85202-35-1. 
Buchanan, Ian (2001). Historical dictionary of the Olympic movement. Lanham: Scarecrow Presz. ISBN 978-0-8108-4054-6. 
Wallechinsky, David (2004). The Complete Book of the Summer Olympics, Athens 2004 Edition. SportClassic Books. ISBN 978-1-894963-32-9. 
Preuss, Holger (2005). The Economics of Staging the Olympics: A Comparison of the Games 1972–2008. Edward Elgar Publishing. ISBN 978-1-84376-893-7. 
Wallechinsky, David (2005). The Complete Book of the Winter Olympics, Turin 2006 Edition. SportClassic Books. ISBN 978-1-894963-45-9. 
Dalby, Åge (2006). Olympiske vinterleker 1924-2006. Oslo: Akilles. ISBN 82-7286-162-3. 
Eksterne lenker[rediger | rediger kilde]
(en) Offisielt nettsted 
(en) Olympic Games – kategori av bilder, video eller lyd på Commons 
(en) Olympic Games – galleri av bilder, video eller lyd på Commons 
Side for Offisielle OL-rapporter i PDF-format (store)
New York Times' interaktive kart over medaljer i de moderne olympiske leker
Myter om OL - artikkel fra forskning.no
vdr De olympiske leker (OL)De olympiske sommerleker
1896
1900
1904
1906
1908
1912
(1916)
1920
1924
1928
1932
1936
(1940)
(1944)
1948
1952
1956
1960
1964
1968
1972
1976
1980
1984
1988
1992
1996
2000
2004
2008
2012
2016
2020
2024
2028
2032
De olympiske vinterleker
1924
1928
1932
1936
(1940)
(1944)
1948
1952
1956
1960
1964
1968
1972
1976
1980
1984
1988
1992
1994
1998
2002
2006
2010
2014
2018
2022
2026
2030
IOK
NOK
Nasjoner i sommer-OL
Nasjoner i vinter-OL
Landskoder
Medaljefordeling
Idretter
Arrangørbyer
Olympiastadion
Den olympiske ild
vdr Nasjoner som har deltatt i De olympiske lekerAfrika
Algerie
Angola
Benin
Botswana
Burkina Faso
Burundi
Djibouti
Egypt
Ekvatorial-Guinea
Elfenbenskysten
Eritrea
Eswatini
Etiopia
Gabon
Gambia
Ghana
Guinea
Guinea-Bissau
Kamerun
Kapp Verde
Kenya
Komorene
Den demokratiske republikken Kongo
Republikken Kongo
Lesotho
Liberia
Libya
Madagaskar
Malawi
Mali
Marokko
Mauritania
Mauritius
Mosambik
Namibia
Niger
Nigeria
Rwanda
São Tomé og Principe
Senegal
Den sentralafrikanske republikk
Seychellene
Sierra Leone
Somalia
Sudan
Sør-Afrika
Sør-Sudan
Tanzania
Togo
Tsjad
Tunisia
Uganda
Zambia
Zimbabwe
Historiske: Den forente arabiske republikk
Nord-Rhodesia
Rhodesia
Swaziland
Zaire
Amerika
De amerikanske Jomfruøyer
Antigua og Barbuda
Argentina
Aruba
Bahamas
Barbados
Belize
Bermuda
Bolivia
Brasil
De britiske Jomfruøyer
Canada
Caymanøyene
Chile
Colombia
Costa Rica
Cuba
Dominica
Den dominikanske republikk
Ecuador
El Salvador
Grenada
Guatemala
Guyana
Haiti
Honduras
Jamaica
Mexico
Nicaragua
Panama
Paraguay
Peru
Puerto Rico
Saint Kitts og Nevis
Saint Lucia
Saint Vincent og Grenadinene
Surinam
Trinidad og Tobago
Uruguay
USA
Venezuela
Historiske: De nederlandske Antiller
Den vestindiske føderasjonen
Asia
Afghanistan
Bahrain
Bangladesh
Bhutan
Brunei
Filippinene
De forente arabiske emirater
Hongkong
India
Indonesia
Irak
Iran
Israel
Japan
Jemen
Jordan
Kambodsja
Kasakhstan
Kina
Kinesisk Taipei
Kirgisistan
Kuwait
Laos
Libanon
Malaysia
Maldivene
Mongolia
Myanmar
Nepal
Nord-Korea
Oman
Pakistan
Palestina
Qatar
Saudi-Arabia
Singapore
Sri Lanka
Sør-Korea
Syria
Tadsjikistan
Thailand
Tyrkia
Turkmenistan
Usbekistan
Vietnam
Øst-Timor
Historiske: Burma
Republikken Kina
Malaya
Nord-Borneo
Nord-Jemen
SUS
Sør-Jemen
Sør-Vietnam
Europa
Albania
Andorra
Armenia
Aserbajdsjan
Belarus
Belgia
Bosnia-Hercegovina
Bulgaria
Danmark
Estland
Finland
Frankrike
Georgia
Hellas
Irland
Island
Italia
Kosovo
Kroatia
Kypros
Latvia
Liechtenstein
Litauen
Luxembourg
Malta
Moldova
Monaco
Montenegro
Nederland
Nord-Makedonia
Norge
Polen
Portugal
Romania
Russland
San Marino
Serbia
Slovakia
Slovenia
Spania
Storbritannia
Sveits
Sverige
Tsjekkia
Tyskland
Ukraina
Ungarn
Østerrike
Historiske: Böhmen
Det russiske keiserdømmet
Jugoslavia
Saarland
Serbia og Montenegro
Sovjetunionen
SUS
Tsjekkoslovakia
Tysklands forente lag
Vest-Tyskland
Øst-Tyskland
Oseania
Amerikansk Samoa
Australia
Cookøyene
Fiji
Guam
Kiribati
Marshalløyene
Mikronesiaføderasjonen
Nauru
New Zealand
Palau
Papua Ny-Guinea
Salomonøyene
Samoa
Tonga
Tuvalu
Vanuatu
Historiske: Australasia
Øvrige
Blandede lag
Individuelle olympiske utøvere
Uavhengige olympiske deltakere
Individuelle olympiske deltakere
Det olympiske flyktninglaget
OAR (≈ Russiske utøvere)
Korea
ROC (≈ Russiske utøvere)
IOKs landskoder · Liste over nasjoner som har deltatt i sommer-OL · Liste over nasjoner som har deltatt i vinter-OL · Medaljefordeling under OL
Oppslagsverk/autoritetsdataStore norske leksikon · Store Danske Encyklopædi · Encyclopædia Britannica · Encyclopædia Universalis · Encyclopædia Universalis · Nationalencyklopedin · BIBSYS · VIAF · GND · LCCN · LCCN · BNF · BNF (data) · LIBRIS · SUDOC · HDS · NKC · BNE
Hentet fra «https://no.wikipedia.org/w/index.php?title=Olympiske_leker&oldid=23770285»
Kategori: Olympiske lekerSkjulte kategorier: Sider med duplikatargumenter i malkallCS1-vedlikehold: Uheldig URLArtikler med døde eksterne lenkerSider med kildemaler som mangler arkivdatoArtikler som trenger referanserArtikler med offisielle lenker fra WikidataUtmerkede artiklerArtikler med autoritetsdatalenker fra Wikidata1000 artikler enhver Wikipedia bør ha
Navigasjonsmeny
Personlig
Ikke logget innBrukerdiskusjonBidragOpprett kontoLogg inn
Navnerom
ArtikkelDiskusjon
norsk bokmål
Visninger
LesRedigerRediger kildeVis historikk
Mer
Søk
Navigasjon
ForsideSvaksynteUtmerkede artiklerHjelpSiste endringer
Prosjekt
StilmanualProsjektportalTingetTorgetNybegynnerforumNotiserKonkurranserTilfeldig side
Wikipedia
Kontakt WikipediaDonerWikimedia Norge
Eksterne søk
Lager
På andre prosjekter
Wikimedia CommonsWikinytt
Skriv ut/eksporter
Last ned som PDFUtskriftsvennlig versjon
Verktøy
Lenker hitRelaterte endringerSpesialsiderPermanent lenkeSideinformasjonSiter denne sidenWikidata-element
På andre språk
Norsk nynorskDanskSvenskaFøroysktÍslenskaAfrikaansAlemannischአማርኛÆngliscАԥсшәаالعربيةAragonésԱրեւմտահայերէնঅসমীয়াAsturianuAvañe'ẽAzərbaycancaتۆرکجهবাংলাBân-lâm-gúBasa BanyumasanБашҡортсаБеларускаяБеларуская (тарашкевіца)Bikol CentralБългарскиབོད་ཡིགBosanskiBrezhonegБуряадCatalàЧӑвашлаČeštinaCymraegالدارجةDeutschދިވެހިބަސްEestiΕλληνικάEnglishEspañolEsperantoEstremeñuEuskaraفارسیFiji HindiFrançaisFryskGaeilgeGàidhligGalegoГӀалгӀайगोंयची कोंकणी / Gõychi Konknni客家語/Hak-kâ-ngî한국어Հայերենहिन्दीHrvatskiIdoIgboIlokanoBahasa IndonesiaInterlinguaInterlingueItalianoעבריתJawaKabɩyɛಕನ್ನಡქართულიकॉशुर / کٲشُرҚазақшаKernowekKiswahiliKriyòl gwiyannenКыргызчаLadinLadinoລາວLatinaLatviešuLëtzebuergeschЛезгиLietuviųLigureLimburgsLingua Franca NovaLivvinkarjalaMagyarमैथिलीМакедонскиMalagasyമലയാളംMaltiMāoriमराठीمصرىمازِرونیBahasa Melayu閩東語 / Mìng-dĕ̤ng-ngṳ̄MirandésМонголမြန်မာဘာသာNederlandsनेपालीनेपाल भाषा日本語NapulitanoНохчийнNordfriiskNouormandOccitanОлык марийଓଡ଼ିଆOʻzbekcha / ўзбекчаਪੰਜਾਬੀپنجابیPapiamentuភាសាខ្មែរPicardPiemontèisPolskiPortuguêsRomânăRumantschRuna SimiРусиньскыйРусскийСаха тылаGagana SamoaScotsShqipSicilianuසිංහලSimple EnglishسنڌيSlovenčinaSlovenščinaکوردیСрпски / srpskiSrpskohrvatski / српскохрватскиSundaSuomiTagalogதமிழ்TaqbaylitТатарча / tatarçaతెలుగుไทยТоҷикӣTürkçeУдмуртУкраїнськаاردوVènetoVepsän kel’Tiếng ViệtVõroWalon文言Winaray吴语ייִדישYorùbá粵語ZazakiZeêuwsŽemaitėška中文
Rediger lenker
 Denne siden ble sist redigert 19. aug. 2023 kl. 02:35.
Innholdet er tilgjengelig under Creative Commons-lisensen Navngivelse-DelPåSammeVilkår, men ytterligere betingelser kan gjelde. Se bruksvilkårene for detaljer.
Personvern
Om Wikipedia
Forbehold
Atferdsnorm
Mobilvisning
Utviklere
Statistikk
Erklæring om informasjonskapsler