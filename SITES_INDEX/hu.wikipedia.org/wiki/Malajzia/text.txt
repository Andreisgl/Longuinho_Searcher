Malajzia – Wikipédia
Malajzia
A Wikipédiából, a szabad enciklopédiából
Ez a közzétett változat, ellenőrizve: 2023. május 24.Pontosságellenőrzött
Ugrás a navigációhoz
Ugrás a kereséshez
MalajziaMalaysiaMalaysiaமலேசியா马来西亚மலேசி
Malajzia zászlaja
Malajzia címereNemzeti mottó: Bersekutu Bertambah Mutu(Egységben az erő)Nemzeti himnusz: Negaraku  Fővárosa
Kuala LumpurKoordináták: é. sz. 3° 46′ 50″, k. h. 102° 18′ 52″3.7805111, 102.314361666673.780511°N 102.314362°EÁllamforma
monarchiaVezetőkYang di-Pertuan Agong
Abdullah pahangi szultánMiniszterelnök
Anwar IbrahimLegfőbb bíró
Tengku Maimun Tuan MatA Szenátus elnöke
Rais YatimA Képviselőház elnöke
Johari AbdulHivatalos nyelv
maláj,elismert nyelv: angolBeszélt nyelvek
tamil, kínai, egyébfüggetlenség
Az Egyesült Királyságtólkikiáltása
1957. augusztus 31.TagságLista
Egyesült Nemzetek Szervezete
Délkelet-ázsiai Nemzetek Szövetsége
Nemzetközösség
Kereskedelmi Világszervezet
Ázsiai és Csendes-óceáni Gazdasági Együttműködés
Iszlám Konferencia Szervezete
Nemzetközi Újjáépítési és Fejlesztési Bank
Nemzetközi Fejlesztési Társulás
Nemzetközi Pénzügyi Társaság
Nemzetközi Beruházásbiztosítási Ügynökség
Beruházási Viták Rendezésének Nemzetközi Központja
ASEAN Regional Forum
Ázsiai Fejlesztési Bank
Interpol
Vegyifegyver-tilalmi Szervezet
Nemzetközi Hidrográfiai Szervezet
UNESCO
Föld-megfigyelési Csoport
Egyetemes Postaegyesület
Nemzetközi Távközlési Egyesület
Nemzetközi Polgári Védelmi Szervezet
Meteorológiai Világszervezet
Egészségügyi Világszervezet
 NépességNépszámlálás szerint32 447 385 fő (2020)Rangsorban42Becsült33 940 000 [1] fő (2022)Rangsorban42Népsűrűség103 fő/km²[2]GDPÖsszes271,2 milliárd USD (33) Egy főre jutó10 544 USD HDI (2008)
0,823 (63) – magasFöldrajzi adatokTerület329 847 km²Rangsorban
64Víz0,3%Időzóna
UTC+8
Asia/Kuala_Lumpur
 (UTC+8) Egyéb adatokAz adatok megjelenítéséhez kattints a cím mellett található „[kinyit]” hivatkozásra.Pénznem
Maláj ringgit (MYR) Nemzetközi gépkocsijel
MALHívószám
60Segélyhívó telefonszám
999Internet TLD.myVillamos hálózat
240 voltElektromos csatlakozó
BS 1363Közlekedés iránya
balA Wikimédia Commons tartalmaz Malajzia témájú médiaállományokat.
Malajzia délkelet-ázsiai ország az Egyenlítő közelében, tizenhárom államból és három szövetségi területből álló föderáció. Területe 329 847 km², amelyből 130 598 km² van a Maláj-félszigeten, a többi pedig - kisebb szigetektől eltekintve - Borneón. A több mint 32 millió lakosú ország fővárosa Kuala Lumpur, de a szövetségi kormány székhelye Putrajaya. 
Az ország többnemzetiségű és multikulturális, ami jelentős hatással van a politikájára is. A lakosság mintegy fele etnikailag maláj, a jelentős kisebbségeket a kínaiak, indiaiak és bennszülöttek teszik ki. Az ország elsődleges, hivatalos nyelve a maláj, de az angol széles körben beszélt. Az alkotmány az iszlámot ismeri el az ország hivatalos vallásaként, de vallásszabadságot biztosít a nem muszlimok számára. Az államfő megválasztott uralkodó, akit a kilenc monarchia szultánja közül választanak ötévente.
A múltja a területén létező maláj királyságokban gyökerezik, de a 18. század óta a Brit Birodalom uralma alatt állt. 1957-ben a Maláj-félsziget (Malaya) elnyerte függetlenségét. 1963-ban Malaya egyesült Sabahhal, Sarawakkal és Szingapúrral, és megalakították Malajziát. 1965-ben Szingapúrt kizárták az államszövetségből, és független városállammá vált.[3]
Tartalomjegyzék
1 Földrajza
1.1 Domborzat
1.2 Vízrajz
1.3 Éghajlat
1.4 Élővilág
1.4.1 Nemzeti parkok
1.4.2 Természeti világörökség
2 Történelem
3 Államszervezet
3.1 Az ország vezetése
3.2 Közigazgatási beosztás
3.3 Politikai pártok
3.4 Védelmi rendszer
4 Népesség
4.1 Népességének változása
4.2 Népesebb települések
4.3 Népek
4.4 Nyelvek
4.5 Vallások
4.6 Egyéb adatok
5 Gazdaság
5.1 Mezőgazdaság, halászat, erdőgazdálkodás
5.2 Ipar, bányászat
5.3 Külkereskedelem
5.4 Egyéb gazdasági adatok
6 Közlekedés
6.1 Közút
6.2 Vasút
6.3 Légi közlekedés
6.4 Vízi közlekedés
7 Kultúra
8 Turizmus
8.1 Fő látnivalók
8.2 Közbiztonság
9 Sport
9.1 Olimpia
10 Ünnepek
10.1 Ünnepek
10.2 Fesztiválok
11 Jegyzetek
12 További információk
Földrajza[szerkesztés]
A délkelet-ázsiai ország két, egymástól 600–650 km távolságban lévő országrészből áll:
Nyugat-Malajziából (Maláj-félsziget, mely az Indokínai-félsziget déli nyúlványa),
Kelet-Malajziából (Borneó sziget északi része, mely a Maláj-szigetvilághoz tartozó Nagy-Szunda-szigetek legnagyobb tagja).
A félszigeten északon Thaifölddel, délen Szingapúr szigetével határos. Borneó szigetén délen Indonézia tartományaival határos, északnyugaton körbezárja a független Brunei állam területét.
Domborzat[szerkesztés]
A Maláj-félsziget tengelyében sűrű erdőkkel borított hegység, a Központi-hegyvidék húzódik, amelyet nyugatról parti síkság övez. Borneó sziget partvidékét síkságok tagolják (sok helyen mocsaras, mangrovés síkságok), amelyekből kelet és dél felé hegységek, fennsíkok emelkednek ki. Legmagasabb pontja Borneó szigetén a Kinabalu (4101 méter). A Borneón (Sarawak) található karsztos Mulu-hegység (2371 m) rejti magában a Föld legnagyobb barlangtermeit.[4]
Tengerpart Redang szigetén
Őserdő, Endau-Rompin Nemzeti Park
Kinabalu-hegy, Kinabalu Park, Sabah, Malajzia legmagasabb pontja
Malajzia elhelyezkedése
Thaiföld
Brunei
Szingapúr
I n d o n é z i a
I n d o n é z i a
Indonézia
Sarawak
Sabah
Miri
Georgetown
Johor Bahru
Kota Kinabalu
Kuching
Kuala Lumpur
Melakka
Ipoh
Kuantan
Kuala Terengganu
Sandakan
B o r n e ó
Szumátra
Pinang
Langkawi
Anambas
Natuna-szk.
Riau-szk.
Kinabalu
Dél-kínai-tenger
Malaka-szoros
Sulu-tenger
Celebesz-tenger
térkép szerkesztése
Vízrajz[szerkesztés]
A maláj-félszigetet nyugaton a Malaka-szoros, keleten a Dél-kínai-, illetve Borneót a Sulu- és a Celebesz-tenger határolja. Délen a félszigetet a Dzsohori szoros (Straits of Johor) választja el szomszédjától, Szingapúrtól.
A sok csapadék bővizű, de rövid folyókat táplál. Nagyobb folyói:[4]
A félszigeten: Pahang (475 km), Perak (400 km), Kelantan (350 km).
Borneón: Rajang (560 km), Kinabatangan (560 km), Baram (400 km).
Éghajlat[szerkesztés]
Malajzia klímája forró, páradús és csapadékos. Mindkét országrész a Föld legmelegebb pontjait összekötő termikus egyenlítő mentén fekszik. Az évi középhőmérséklet 27-28 °C, az évszakos ingadozás 1-2 °C, a nappalok és az éjszakák között 5-8 °C. A forrósággal nagy légnedvesség párosul (átlagosan 85%). A térség az egyenlítői esők övezetébe tartozik, a csapadék mennyiségét a váltakozó irányú szélrendszer is növeli. Májustól szeptemberig a DNy-i monszun érvényesül, majd 6-8 heti átmeneti időszak után az ÉK-i monszun (tkp. passzát) uralkodik, amely a tenger felől érkezve szintén sok esőt hoz. A Maláj-félsziget nyugati oldalán évi 2200-2700 mm, a keleti parton 2800-3000 mm, Borneón 3000-4000 mm eső hull. A belső hegyvidéken az évi csapadék 5000-6000 mm.[4]
Élővilág[szerkesztés]
Faunája bennszülött fajokban gazdag. A főemlősöket az orangután, a sziamang, a fürge- és a szürke gibbon, a nagyorrú majmok és a makákók képviselik. A ragadozók közül megtalálható a maláji vadkutya, a maláj tigris, a ködfoltos párduc, az ázsiai aranymacska és a maláj medve. Előfordul még az ázsiai elefánt, a páratlanujjú patások közül az indiai tapír, illetve a jávai- és szumátrai orrszarvú.[4]
Lásd még: Kategória:Malajzia állatvilága
Lásd még: Kategória:Malajzia növényvilága
Zonális eredeti növénytakarója trópusi esőerdő. A síkvidéki esőerdők 800 méter magasságig hatolnak a hegyek oldalán. Felettük hegyi esőerdők, majd köderdők nőnek. Az ország területének kb. 2/3-át borítja erdő (a 2000-es évek elején). A kiirtott erdők helyén kaucsukfa-, olajpálma- és rizsültetvények húzódnak. A part menti síkságon sok helyen mocsárerdők, az árapály zónában mangroveerdők élnek.
A gazdasági életben a 19. század folyamán volt nagy szerepe a fakitermelésnek. Az 1960-as években ismét hirtelen megnőtt a fakitermelés. A következmény: nagyon gyorsan súlyos gonddá vált a talajerózió. Ekkor tervszerű erdőgazdálkodást vezettek be az egész országban. A kivágott erdők egy részét újratelepítették, a leromlottakat feljavították. A kormány ösztönözte az értékes fafajták (pl. teakfa) telepítését, de a gyorsan növő, a papírgyártás nyersanyagaként szolgáló fajták telepítését is.
Orrszarvú madár
Fehérkezű gibbon
Ezüstös langur
Hátsó-indiai tobzoska
Binturong
Bordás krokodil
Szakállas disznó
Nemzeti parkok[szerkesztés]
A tengerpartok mangrove mocsaraitól a hegytetőkön élő tölgyesekig sokféle erdő van Malajziában.[5] Sok helyen ezekben alakítottak ki nemzeti parkokat.
Bővebben: Malajzia nemzeti parkjainak listája
Természeti világörökség[szerkesztés]
Bővebben: Malajzia világörökségi helyszínei
Az UNESCO Malajzia két nemzeti parkját tekinti a természeti világörökség részének: a Gunung Mulu Nemzeti Parkot és a Kinabalu Parkot.
Történelem[szerkesztés]
Legkorábbi lakói negritó és veddid eredetűek voltak, akik valószínűleg 5-8 ezer évvel ezelőtt érkeztek a területre a mai Kína DNy-i vidékéről. Az első maláj telepesek (protomalájok) a Kr. e. 2. évezredben jöttek DK-Ázsia felől, őket több hullámban követték később az újmalájok.[6]
Az időszámítás első századaiban már centralizált hindu-maláj államok alakultak ezen a területen. Ekkor Indiával és Kínával állandó kereskedelmi kapcsolatot folytattak. Malajzia mai területe a korai időktől fogva DK-Ázsia egyik hajózási-kereskedelmi központja volt.
A világ képe 800 körül
A Srivijaya Birodalom maximális kiterjedése a 8. század körül
A dél-indiai Csola Birodalom (kék) és vazallusai (rózsaszín) 1030 körül
Az 1. évezred fordulóján az indonéz szigetvilág túlnyomó része a nagy Srividjaya (wd) (Srivijaya) buddhista-maláj birodalomban egyesült, amely a 8-13. század között uralta a félszigetet. A 14. századtól a jávai hindu állam, Majapahit (wd) terjesztette ki a fennhatóságát a területre.
Az első bizonyíték az iszlám megjelenésére a Maláj-félszigeten szintén a 14. századból származik. Melaka (Malakkai Szultanátus), a maláj kereskedők egyik központja az iszlám DK-ázsiai támasza lett.
A 16. század elején a portugálok hódították meg a Malakkai Szultanátust (wd), majd 1641-ben holland uralom alá került. Egyik európai hatalom sem tudta azonban ellenőrzése alá vonni az egész félszigetet, ahol később is újabb szultanátusok alakultak. A Szumátra szigetéről érkező minangkabau telepesek létrehozták a Kilenc Állam (Negri Sembilan) szövetségét.
Közben a hollandokat az angolok váltották fel 1795-ben, majd 1818 és 1824 között rövid időre ismét a hollandok kezére került a terület, az 1824-es londoni szerződésben azonban kénytelenek voltak lemondani róla Nagy-Britannia javára.
A 19. század folyamán a maláj államok gyakran vettek igénybe brit segítséget belső konfliktusaikban. Az itt kitermelt ón fontossága a brit kormányzatot beavatkozásra késztette az óntermelő maláj államok ügyeibe. A 19. század második felétől kínai és indiai (tamil) bevándorlók jelentek meg a félszigeten.
A 20. század fordulójára Pahang, Selangor, Perak, Negeri Sembilan államokban, vagyis a szövetséges maláj államokban a tényleges hatalom a brit megbízottak kezében volt, akiket a maláj uralkodók ellenőrzésére neveztek ki. A britek „tanácsadónak” nevezték őket, de a valóságban döntő befolyásuk volt a maláj uralkodókra. Az angol uralom kiterjesztése 1909-ben fejeződött be, amikor Sziámtól elhódították a mai északi államok területét is. Az országot 1941–42-ben megszállták a japánok, majd a második világháború után visszatértek az angolok, és 1948-ban megalakították a Maláj Államszövetséget, amely brit protektorátus volt. Az ötvenes években kiéleződtek a belső ellentétek és felkeléssé fajultak, amit a briteknek csak külső segítséggel sikerült leverniük.
Az ország önállóságát csak 1957-ben ismerték el, amikor Maláj Államszövetség néven a brit Nemzetközösség független állama lett. 1963-ban csatlakozott az államszövetséghez az észak-borneói terület és Szingapúr, ekkor változott az ország neve Malajziai Államszövetségre. Szingapúr 1965-ben kivált, és önálló köztársaságként független állam lett.
A függetlenség első éveit az Indonéziával való konfrontáció jellemezte. Indonézia ellenezte Malajzia létrejöttét. Szingapúr 1965-ben ki lett zárva a szövetségből. A Fülöp-szigetek igényét jelentette be Sabahra. Ezt arra alapozta, hogy Brunei északkeleti területei 1704-ben a Sulu szultánsághoz csatlakoztak, amely utóbb Fülöp-szigetek része lett. Ezt az igényt Malajzia elutasította. Az 1969. május 13-i faji zavargások után Abdul Razak miniszterelnök ellentmondásos új gazdaságpolitikába kezdett. Ennek célja a jövedelmek egy részének átcsoportosítása volt a bumiputras („hazai nép”) számára. Ebbe a malájok többségét beleértették, de nem a teljes bennszülött lakosságot. Malajzia azóta egy különleges etnikai-politikai egyensúlyt tart fenn, ahol a kormányzat arra törekszik, hogy minden rassz részesedjen a gazdaság fejlődésének hasznából, a gazdasági és politikai hatalomból.
Az 1980-as években az 1990-es évek közepéig Malajzia jelentős gazdasági fejlődést élt át Mahathir bin Mohamad miniszterelnöksége idején. Ekkor lett Malajzia mezőgazdasági országból ipari országgá, ahol az ipar fő ága a számítástechnikai és fogyasztói elektronikai eszközök gyártása. A tájképet is megváltoztatta számos óriásberuházás. Ezek közül legnevezetesebb a Petronas kettős tornya, Kuala Lumpur nemzetközi repülőtere, az észak-déli autópálya, 
Sepang Formula–1 pályája, az új szövetségi főváros, Putrajaya.
Államszervezet[szerkesztés]
Malajzia államformája monarchia, kormányformája föderatív választói alkotmányos monarchia. 
Az ország vezetése[szerkesztés]
A parlament épülete, Kuala Lumpur
A képviselők ülésterme a parlamentben
A miniszterelnöki hivatal, Putrajaya
A tizenhárom államot szultánok és rádzsák vezetik, közülük választják meg ötévente a föderáció protokolláris szerepkörű államfőjét, aki a Yang di-Pertuan Agong (legfőbb szultán) címet viseli. 2016-tól V. Muhammad uralkodott az országban, de 2019-ben lemondott, helyére Abdullah pahangi szultánt választotta az uralkodók testülete.
Malajzia szövetségi államfője a Yang di-Pertuan Agong(wd), vagyis a legfőbb szultán, aki a parlament és a kormány tanácsaival összhangban uralkodik . A legfőbb szultánt ötévente választják meg a maláj államok 9 örökletes szultánja közül; a másik 4 állam, akiknek névleges kormányzóik vannak, nem vesznek részt a választásban. Malajzia kormányzati rendszerét a nyugati parlamentáris rendszerekről mintázták, ez a brit gyarmati uralom hagyatéka. A gyakorlatban mégis több hatalommal van felruházva a kormányzat végrehajtói ágában, mint a törvényhozóiban, és a bírói testület meggyengült a kormány hosszan tartó támadásaitól a Mahathir korszakban. Az 1957-es függetlenség óta Malajziát egy több pártból álló koalíció kormányozza, a Nemzeti Front (korábban Szövetség).
A törvényhozói hatalom megoszlik a szövetségi és tagállami parlamentek között. A kétkamarás parlament alsó házból (Képviselők Házára vagy Dewan Rakyat, szó szerint a „Nép Terme”) és a felső házból (Szenátus vagy Dewan Negara, szó szerint a „Nemzet Terme”) áll. A 222 tagú Képviselők Háza az 5 évre választott egyéni választókerületi képviselőkből áll. A 70 szenátor mandátuma 3 évre szól; 26-ot a 13 nemzetgyűlés választ meg, 2 képviseli Kuala Lumpur szövetségi kerületét, és 1-1 Labuan és Putrajaya szövetségi területéről; 40-et a király nevez ki. Minden egyes állam rendelkezik egykamarás törvényhozó nemzetgyűléssel (malájul: Dewan Undangan Negeri, melynek tagjait egyéni választókerületben választanak meg. Bejegyzett szavazó minden 21. életévét betöltött állampolgár, aki szavazhat a Képviselők Háza tagjaira és a legtöbb tagállamban a törvényhozó nemzetgyűlésre is. A 2019-es alkotmánymódosítás óta, 18 éves kortól lehet szavazni.[7] A szavazás nem kötelező.
A végrehajtói hatalom a kabinet, melyet a miniszterelnök vezet, aki a malajziai alkotmány szerint a parlament alsó házának tagja. Ő a maláj király (Yang di-Pertuan Agong) felhatalmazásával irányítja a parlamenti többséget. A kabinetet a Parlament mindkét házából választják és annak a testületnek tartozik felelősséggel.
A tagállamok kormányait a Legfőbb Miniszterek vezetik (Menteri Besar a maláj államokban vagy Ketua Menteri azokban az államokban ahol nincs örökletes uralkodó) aki tagja nemzetgyűlésnek a többségi pártból a Dewan Undangan Negeri. Minden államban, ahol örökletes uralkodó van, a Legfőbb Miniszternek muszlim malájnak kell lennie, bár ez a szabály tárgya a uralkodók diszkriminációjának.
Közigazgatási beosztás[szerkesztés]
Bővebben: Malajzia államai és szövetségi területei
Az ország 13 szövetségi államból és 3 szövetségi területből áll.
A 13 állam: Johor · Kedah · Kelantan · Melaka · Negeri Sembilan · Pahang · Perak · Perlis · Pulau Pinang · Selangor · Terengganu · Sabah · Sarawak
A 3 szövetségi terület: Kuala Lumpur  · Labuan  · Putrajaya
Perlis
Kedah
Pinang
Kelantan
Terengganu
Perak
Selangor
Negeri Sembilan
Melaka
Johor
Pahang
Sarawak
Sabah
Labuan
Kuala Lumpur
Putrajaya
Nyugat-Malajzia
Kelet-Malajzia
Kék: államok
Piros: szöv. terület
Dél-kínai-tenger
Malaka-szoros
Thai-öböl
Sulu-tenger
Celebesz-tenger
Brunei
Indonézia
Indonézia
Indonézia
Szingapúr
Thaiföld
Politikai pártok[szerkesztés]
Politikai pártok [és vezetőik] - (2017-ben)[8]
Nemzeti Front (Barisan Nasional, BN):
Gerakan Rakyat Malaysia Party or GERAKAN [MAH Siew Keong]
Liberal Democratic Party (Parti Liberal Demokratik - Sabah) or LDP [TEO Chee Kang]
Malaysian Chinese Association (Persatuan China Malaysia) or MCA [LIOW Tiong Lai]
Malaysian Indian Congress (Kongres India Malaysia) or MIC [S. SUBRAMANIAM]
Parti Bersatu Rakyat Sabah or PBRS [Joseph KURUP]
Parti Bersatu Sabah or PBS [Joseph PAIRIN Kitingan]
Parti Pesaka Bumiputera Bersatu or PBB [Adenan SATEM]
Parti Rakyat Sarawak or PRS [James MASING]
Sarawak Progressive Democratic Party or SPDP [TIONG King Sing]
Sarawak United People’s Party (Parti Bersatu Rakyat Sarawak) or SUPP [Dr. SIM Kui Hian]
Egyesült Malájok Nemzeti Szervezete (UMNO) [NAJIB bin Abdul Razak]
United Pasokmomogun Kadazandusun Murut Organization (Pertubuhan Pasko Momogun Kadazan Dusun Bersatu) or UPKO [Wilfred Madius TANGAU]
People's Progressive Party (Parti Progresif Penduduk Malaysia) or PPP [M. Kayveas]
Remény Szövetsége (Pakatan Harapan, PH):
Demokratikus Akciópárt (Parti Tindakan Demokratik) or DAP [TAN Kok Wai, Acting National Chairman]
Nemzeti Bizalom Pártja (Parti Amanah Negara) or Amanah [Mohamad SABU]
Népi Igazságosság Pártja (Parti Keadilan Rakyat) or PKR [WAN AZIZAH Wan Ismail]
Party Malajziai Egyesült Őslakosok Pártja (Parti Pribumi Bersatu Malaysia) [YASSIN Muhyiddin]
Más: 
Islamic Party of Malaysia (Parti Islam se Malaysia) or PAS [Abdul HADI Awang]
Sabah Heritage Party or WARISAN [Shafie APDAL]
Socialist Party of Malaysia (Parti Sosialis Malaysia) or PSM [Mohd Nasir HASHIM]
Védelmi rendszer[szerkesztés]
Bővebben: Malajzia hadereje
Népesség[szerkesztés]
Az ország népessége 31,6 millió fő volt 2017-ben.[9]
Malajzia népsűrűségi térképe
Népességének változása[szerkesztés]
A grafikon jelenleg technikai problémák miatt nem áll rendelkezésre.
Népesebb települések[szerkesztés]
Bővebben: Malajzia városai
KépekMaláj muszlim lányokTamil (malajziai indiai) lányokMaláj kínai lányDajakok (Borneó) hagyományos népviseletben
Kapitan Keling mecset George Townban
Népek[szerkesztés]
A Maláj-félsziget őslakói a sötét bőrű, göndör hajú, ausztralid tipusú negritók, valamint az ősmalájok (protomalájok) töredékei, akik mára a félsziget eldugottabb hegyei közé szorultak vissza. Borneó belsejét szintén protomaláj törzsek lakják (punan, iban stb.), őket nevezik összefoglaló néven dajakoknak. A mai lakosság mintegy felét alkotó újmalájok Kr. e. 1500-tól több hullámban érkeztek Indokína felől. A kínaiak a 18. századtól kezdve vándoroltak be, számuk a 19. század második felében, az ónbányászat fellendülésével ugrott meg. Az indiaiakat (tamilokat) a 19. századtól a britek telepítették be a vasútépítkezésekhez.[6]
Etnikailag a mai lakosság 50%-a maláj, 12%-a ősmaláj (protomaláj) bennszülött, 24%-a kínai, 8%-a indiai (főleg tamil) és 6%-a egyéb.
A maláj államok népessége és etnikumai a 2010-es népszámlálás alapján.[10][11] Rendezhető táblázat:
Állam
Népesség
Terület (km2)
Népsűrűség
Városi lakos(%)
Maláj(Bumiputra) (%)
Kínai (%)
Indiai (%)
Johor
3,348,283
19,210
174
71.9
58.9
33.6
7.1
Kedah
1,890,098
9,500
199
64.6
77.9
13.6
7.3
Kelantan
1,459,994
15,099
97
42.4
95.7
3.4
0.3
Malacca
788,706
1,664
470
86.5
66.9
26.4
6.2
Negeri Sembilan
997,071
6,686
150
66.5
61.3
23.2
15.2
Pahang
1,443,365
36,137
40
50.5
79.0
16.2
4.4
Penang
1,520,143
1,048
1,500
90.8
43.6
45.6
10.4
Perak
2,258,428
21,035
110
69.7
57.0
30.4
12.2
Perlis
227,025
821
280
51.4
88.4
8.0
1.2
Selangor
5,411,324
8,104
670
91.4
57.1
28.6
13.5
Terengganu
1,015,776
13,035
69
59.1
97.0
2.6
0.2
Sabah
3,117,405
73,631
42
54.0
84.8
12.8
0.3
Sarawak
2,420,009
124,450
19
53.8
74.8
24.5
0.3
FT Kuala Lumpur
1,627,172
243
6,891
100.0
45.9
43.2
10.3
FT Labuan
86,908
91
950
82.3
83.7
13.4
0.9
FT Putrajaya
67,964
49
1,400
100.0
98.0
0.7
1.2
Nyelvek[szerkesztés]
Az országban a hivatalos nyelv a maláj. A lakosság nagy része beszél angolul. További fő használt nyelvek: a kínai, a tamil, a telugu, a thai és egyéb törzsi nyelvek.[12]
Vallások[szerkesztés]
2010-ben a lakosság 61%-a szunnita muszlim, 20%-a buddhista, 9%-a keresztény, 6%-a hindu, 1,3% taoista, konfuciánus és kínai népi vallású, a maradék egyéb, illetve nem vallásos.[13]
Lásd még: Buddhizmus Malajziában
Egyéb adatok[szerkesztés]
Városi lakosság aránya 2015-ben: 75%[13]
Születéskor várható élettartam (2015): férfiaknál 72 év, nőknél 78 év.
Írástudatlanság (2015): 5,4%.[13]
Gazdaság[szerkesztés]
KépekA Petronas olajtársaság ikertornyai Kuala LumpurbanMalajziai gyártmányú Proton személyautókKaucsukfa ültetvényOlajpálma ültetvényKlang kikötője
Az elmúlt évtizedekben Malajzia gyökeres változáson ment keresztül. Egy elmaradott, eldugott országból erős, ipari nemzetté vált. Az 1990-es évektől igen gyors gazdasági fejlődés jellemezte, amit részben a nagyarányú külföldi tőkebefektetéseknek köszönhetett. A Maláj-félsziget nyugati pereme az ország legsűrűbben lakott vidéke és ez gazdasági életének a központja is.[14]
Mezőgazdaság, halászat, erdőgazdálkodás[szerkesztés]
Legfontosabb élelmiszernövénye a rizs, amelyből behozatalra is szorul. Mezőgazdasága kivitelre kókuszdiót, kakaót, teát, kaucsukot és pálmaolajat termeszt. 
Az ültetvények mintegy 80%-a a Maláj-félszigeten van (2008-ban).
A pálmaolaj termelésében világelső. Az olajpálma fő területe a Maláj-félsziget déli része, de újabban Borneón is egyre inkább telepítik. Kiemelt fontosságú a kaucsukfa.
Egyéb termesztett növények: cukornád, manióka, ananász, fűszerek, zöldségfélék.[15]
Jelentős a gömbfa kivitele.
Malajzia világgazdasági szerepkörét és hírnevét valamikor a nyersgumi exportja alapozta meg. A 20. század közepe óta a gumi vegyipari előállítása nyomán a természetes nyersgumi piaca beszűkült, mígnem a kétféle alapanyag költségének aránya közt érzékeny egyensúly jött létre. [16]
Ipar, bányászat[szerkesztés]
Ásványkincsekben (ón, volfrám, vas, bauxit, kőolaj, földgáz) gazdag ország.
A kaucsuk mellett Malajzia világpiaci fontosságát hosszú ideig az ónércnek köszönhette. Az ónérc bányászatának két fő központja Ipoh és Taiping. Mára a bányák kimerülése és a magas termelési költségek miatt a bányászat erősen visszaesett. Energiahordozók közül jelenleg a kőolaj a legfontosabb az ország exportjában.[17]
A feldolgozóipar a gazdasági élet meghatározó ága.[16] 
Ennek legfontosabb ágazatai a világszínvonalú elektronika, elektrotechnika, precíziósgép-gyártás, közlekedési eszközök gyártása, vegyipar, valamint a gumi- és a fafeldolgozás. Malajzia világszinten az integrált áramkörök egyik legfontosabb exportálója. A vegyipar vezető ága a kőolajfinomítás.
Külkereskedelem[szerkesztés]
Exporttermékek: elektronikai berendezések, kőolaj és földgáz, fa és faipari termékek, pálmaolaj, gumi, textil, vegyszerek.
Importtermékek: elektronikai berendezések, gépek, kőolajtermékek, műanyag, járművek, vas- és acéltermékek, élelmiszerek.
Legfőbb kereskedelmi partnerek: Kína, Szingapúr, USA, Japán, Thaiföld. A 2016-os adatok alapján:[18]
Export:  Szingapúr 14,7%,  Kína 12,6%,  USA 10,3%,  Japán 8,1%,  Thaiföld 5,7%,  Hongkong 4,8%,  India 4,1%
Import:  Kína 19,4%,  Szingapúr 9,8%,  Japán 7,7%,  USA 7,6%,  Thaiföld 5,8%,  Dél-Korea 5%,  Indonézia 4%
Egyéb gazdasági adatok[szerkesztés]
A nemzeti össztermék (GNP) megoszlása [mikor?]: mezőgazdaság 12%, ipar 40%, szolgáltatások 48%.
Közlekedés[szerkesztés]
A Maláj-félszigetet Pinang szigetével összekötő, 13,5 km hosszú, első közúti híd[19] egy része
Közút[szerkesztés]
Malajzia úthálózata 144 400 km, amelyből 116 000 km burkolt és 1821 km gyorsforgalmi út. (2014)[18]
Vasút[szerkesztés]
A vasúthálózat hossza 2418 km.
Az ázsiai kontinens legdélebbre fekvő vasúti megállója Malajzia Johor Bahru városának vasúti megállója.
Bővebben: Malajzia vasúti közlekedése
Légi közlekedés[szerkesztés]
118 repülőtere van, amelyből 2015-ben 38 burkolt pályájú.
Nemzetközi forgalmú repülőterek: 
Nyugat-Malajzia: Kuala Lumpur (KUL), Penang (PEN), Senai (Johor Bahru, JHB), Subang (Shah Alam, SZB), Malacca (MKZ), Langkawi (LGK)
Kelet-Malajzia: Kota Kinabalu (BKI), Kuching (KCH)
A nemzeti légitársaság a Malaysia Airlines; további fő helyi kereskedelmi légitársaságok az AirAsia, a Malindo Air, a Firefly, a MASwings, a Berjaya Air.
Vízi közlekedés[szerkesztés]
A két legfontosabb kikötője a félszigeten található: Port Klang és Tanjung Pelepas.
További fő kikötők: Bintulu, Kota Kinabalu, Kuantan, Kemaman, Kuching, Kudat, Labuan, Lahad Datu, Lumut, Miri, Pasir Gudang, George Town, Penang, Port Dickson, Sandakan, Sibu, Tanjung Berhala, Tanjung Kidurong, Tawau, Kuala Kedah.
Kultúra[szerkesztés]
Bővebben: Malajzia kultúrája
Malajzia egy többnemzetiségű ország. A három fő nemzet: malájok, kínaiak és indiai népek. A malájok a népesség kicsit több, mint felét alkotják, leginkább muszlimok és a maláj kultúrát képviselik. A kínaiak Malajzia népességének kb. negyedét teszik ki, és többnyire a félsziget nagyobb városaiban élnek. A legtöbb kínai buddhista, taoista vagy keresztény. Az indiaiak a népesség kb. 7-8% -át teszik ki. Leginkább tamil, malajálam és hindi anyanyelvűek és többnyire hinduk vagy muszlimok.
KépekDzsamek (Jamek) mecset, Kuala LumpurSultan Abdul Samad, Kuala LumpurVároskép a Merdeka-téren, Kuala LumpurBatu-barlangok, Kuala LumpurThean Hou-templom, Kuala LumpurKek Lok Si-templom, PenangSky Bridge, LangkawiKuching látképe, BorneóCameron HighlandsRedangKapas szigeteMerdeka 118, Kuala Lumpur
Turizmus[szerkesztés]
Fő látnivalók[szerkesztés]
Kuala Lumpur,
Petronas-ikertorony
Merdeka 118, a világ második legmagasabb épülete
Melaka
Pinang (Penang)
Langkawi, Tioman, Pankor, Redang, Kapas szigete
Cameron Highlands (teaültetvények, vízesések, vadvilág)
Sarawak és Sabah Nemzeti Parkjai
A maláj (iszlám, kínai, hindu és őslakos) kultúra; templomok, fesztiválok stb.
Közbiztonság[szerkesztés]
A bűnözési ráta magas[20] amely azonban csak ritkán erőszakos, testi sérülést okozó bűncselekmény.
Turista helyeken elterjedtek a kismotorosok által elkövetett rablások, akik elsősorban külföldi nők válláról rántják le a kézitáskát. Jelentős még a bankkártyacsalás és a bankautomaták manipulálása.[21]
Sport[szerkesztés]
Sepak takraw
A Formula–1 pályája, Sepang International Circuit
Rögbi
Sepak takraw
Gyeplabda
MotoGP
Lásd még: MotoGP maláj nagydíj
Formula–1
Lásd még: Formula–1 maláj nagydíj
Labdarúgás
Lásd még: Maláj labdarúgó-válogatott
Tollaslabda
Fallabda
Harcművészetek
Olimpia[szerkesztés]
Lásd még: Malajzia az olimpiai játékokon
Ünnepek[szerkesztés]
Ünnepek[szerkesztés]
Országos szintű ünnepek:
Időpont
Ünnep
Megjegyzés
Január-Február
Kínai újév
2 napos
Január-Március
Mawlid
Mohamed próféta születésnapja
Május 1.
A munka ünnepe
Május
Vészák
Buddha születésnapja
Június
Agong emléknapja
a király születésnapja
Aug 31 - Szept. 1
Hari Merdeka
az ország függetlenségének ünnepe
Szeptember 16
Malajzia-nap(Hari Malaysia)
 
Október-November
Diwali
kivéve Sarawak
December
Karácsony
változó
Eid ul-Fitr
2 napos
változó
Hari Raya Aidiladha
változó
iszlám újév
Fesztiválok[szerkesztés]
Bővebben: Malajzia kultúrája
Jegyzetek[szerkesztés]
↑ World Population Review
↑ World Population Review 2022
↑ Singapore separates from Malaysia and becomes independent – Singapore History. eresources.nlb.gov.sg . National Library Board. (Hozzáférés: 2020. március 9.)
↑ a b c d Magyar Nagylexikon: Országok lexikona, 2007.
↑ http://www.geographia.com/malaysia/nationalparks.htm
↑ a b Magyar Nagylexikon: Országok lexikona, 2007
↑ TAN, MARTIN CARVALHO, HEMANANTHANI SIVANANDAM, RAHIMY RAHIM AND TARRENCE: Dewan Rakyat passes Bill to amend Federal Constitution to lower voting age to 18 (angol nyelven). The Star. (Hozzáférés: 2022. május 7.)
↑ http://www.indexmundi.com/malaysia/government_profile.html
↑ Világbank
↑ Department of Statistics Malaysia 2010 census
↑ Department of Statistics Malaysia. statistics.gov.my. [2015. július 5-i dátummal az eredetiből archiválva]. (Hozzáférés: 2015. július 2.)
↑ Nyelvi és etnikai sokszínűség Malajziában – Egy igazán multikulturális ország (Nyelv és Tudomány, 2011. január 28.)
↑ a b c Archivált másolat. [2019. január 6-i dátummal az eredetiből archiválva]. (Hozzáférés: 2015. október 11.)
↑ ELTE: Ázsia földrajza, 1998
↑ Országok lexikona, Magyar Nagylexikon Kiadó, 2008.
↑ a b Probáld Ferenc: Ázsia földrajza
↑ Probáld Ferenc - Horváth Gergely: Ázsia, Ausztrália és Óceánia földrajza, ELTE, 1998
↑ a b CIA World Factbook
↑ Archivált másolat. [2012. június 8-i dátummal az eredetiből archiválva]. (Hozzáférés: 2013. január 27.)
↑ http://www.numbeo.com/crime/rankings_by_country.jsp
↑ http://konzuliszolgalat.kormany.hu/azsia?malajzia
További információk[szerkesztés]
A Wikimédia Commons tartalmaz Malajzia témájú médiaállományokat.
Az Index.hu képriportja Malajziáról (magyarul)
Malajzia.lap.hu (linkgyűjtemény)
Malajzia, Perhentian-szigetek (képek)
Sablon:ASEANm v szASEAN – Délkelet-ázsiai Nemzetek Szövetsége
Brunei · Fülöp-szigetek · Indonézia · Kambodzsa · Laosz · Malajzia · Mianmar · Szingapúr · Thaiföld · Vietnám · Pápua Új-Guinea (Megfigyelő)
Sablon:Ázsiam v szÁzsia országai  Dél-Ázsia
 Afganisztán
 Banglades
 Bhután
 India
 Maldív-szigetek
 Nepál
 Pakisztán
 Srí Lanka
  Délkelet-Ázsia
 Brunei
 Fülöp-szigetek
 Indonézia
 Kambodzsa
 Kelet-Timor3
 Laosz
 Malajzia
 Mianmar
 Szingapúr
 Thaiföld
 Vietnám
  Délnyugat-Ázsia
 Azerbajdzsán2
 Bahrein
 Ciprus1
 Egyesült Arab Emírségek
 Grúzia2
 Irak
 Irán
 Izrael
 Jordánia
 Jemen
 Katar
 Kuvait
 Libanon
 Omán
 Örményország1
 Szaúd-Arábia
 Szíria
 Törökország2
  Észak-Ázsia
 Oroszország2
  Kelet-Ázsia
 Dél-Korea
 Észak-Korea
 Kína
 Hongkong
 Makaó
 Japán
 Mongólia
  Közép-Ázsia
 Kazahsztán2
 Kirgizisztán
 Tádzsikisztán
 Türkmenisztán
 Üzbegisztán
Függő területek
 Akrotíri és Dekélia1
 Karácsony-sziget
 Kókusz (Keeling)-szigetek
Vitatott státuszú területek
 Abházia2
 Dél-Oszétia1
 Észak-Ciprus1
 Hegyi-Karabah Köztársaság1
 Kínai Köztársaság
 Palesztina
Tamil Ílam
1 Földrajzilag Ázsiához tartozik, de gyakran  Európához tartozónak számítják    2 Földrajzilag Ázsiához és Európához is tartozik    3 Földrajzilag Ázsiához tartozik, de gyakran Óceániához tartozónak számítják
Sablon:A Nemzetközösség tagjaim v szA Nemzetközösség tagjaiNemzetközösségikirályság
Antigua és Barbuda | Ausztrália | Bahama-szigetek | Belize |  Egyesült Királyság | Grenada | Jamaica | Kanada | Pápua Új-Guinea | Saint Kitts és Nevis | Saint Lucia | Saint Vincent és a Grenadine-szigetek | Salamon-szigetek | Tuvalu | Új-Zéland
Nemzetközösségiköztársaság
Banglades | Barbados | Botswana | Ciprus | Dél-afrikai Köztársaság | Dominika | Fidzsi-szigetek | Gabon | Gambia |  Ghána | Guyana | India | Kamerun | Kenya | Kiribati | Malawi |  Maldív-szigetek | Mauritius | Málta | Mozambik | Namíbia | Nauru | Nigéria | Pakisztán | Ruanda | Szamoa | Seychelle-szigetek | Sierra Leone | Szingapúr | Srí Lanka | Tanzánia | Togo | Trinidad és Tobago | Uganda | Vanuatu | Zambia
Önállónemzetközösségimonarchiák
Brunei | Lesotho | Malajzia | Szváziföld | Tonga
Sablon:Monarchiákm v szMonarchiákFöldrajzi alapon
Afrika · Amerika · Ázsia · Európa · Ausztrália és Óceánia
Abszolút
 Brunei ·  Egyesült Arab Emírségek ·  Katar ·  Omán ·  Szaúd-Arábia ·  Szváziföld ·  Vatikán
Alkotmányos
 Bahrein ·  Bhután ·  Jordánia ·  Kuvait ·  Lesotho ·  Liechtenstein ·  Marokkó ·  Monaco ·  Tonga ·
Parlamentáris
 Andorra ·  Antigua és Barbuda ·  Ausztrália ·  Bahama-szigetek ·  Belize ·  Belgium ·  Dánia ·  Egyesült Királyság ·  Grenada ·  Hollandia ·  Jamaica ·  Japán ·  Kambodzsa ·  Kanada ·  Luxemburg ·  Malajzia ·  Norvégia ·  Pápua Új-Guinea ·  Spanyolország ·  Saint Kitts és Nevis ·  Saint Lucia ·  Saint Vincent és a Grenadine-szigetek ·  Salamon-szigetek ·  Svédország ·  Thaiföld ·  Tuvalu ·  Új-Zéland
Országon belüli monarchiák
 Ghána
Ashanti · Dagomba
 Malajzia
Johor · Kedah · Kelantan · Negeri Sembilan · Pahang · Perak · Perlis · Selangor · Terengganu
 Nigéria
Ibadan · Nri · Kano · Sokotói Kalifátus · Lagos
 Uganda
Ankole · Buganda · Bunyoro · Busoga · Toro
 Egyesült Arab Emírségek
Abu-Dzabi · Adzsmán · Dubaj · Fudzsejra · Rász el-Haima · Sharjah · Umm-el-Kaivein
 Wallis és Futuna
Alo · Sigave · Uvea
Egyéb
Māori ( Új-Zéland) · Yogyakarta ( Indonézia) · Zuluföld ( Dél-afrikai Köztársaság) · Barotseföld ( Zambia)
Nemzetközi katalógusok
WorldCat
VIAF: 128419926
LCCN: n79022246
ISNI: 0000 0001 2177 5970
GND: 4037203-0
LIBRIS: 153273
SUDOC: 027400212
NKCS: ge129933
BNF: cb11945050f
BNE: XX452375
KKT: 00567491
BIBSYS: 99056428
 Földrajzportál 
• összefoglaló, színes tartalomajánló lap
A lap eredeti címe: „https://hu.wikipedia.org/w/index.php?title=Malajzia&oldid=26137962”
Kategória: MalajziaA Nemzetközösség tagjaiÁzsia országaiRejtett kategóriák: Lapok grafikonokkalLetiltott grafikont tartalmazó lapokLefordítandó cikkekre való utalást tartalmazó lapokBizonytalan idejű fogalmazást tartalmazó lapokWikipédia-szócikkek VIAF azonosítóvalWikipédia-szócikkek LCCN azonosítóvalWikipédia-szócikkek ISNI azonosítóvalWikipédia-szócikkek GND azonosítóvalWikipédia-szócikkek SELIBR azonosítóvalWikipédia-szócikkek BNF azonosítóvalWikipédia-szócikkek KKT azonosítóvalWikipédia-szócikkek BIBSYS azonosítóval
Navigációs menü
Személyes eszközök
Nem vagy bejelentkezveVitalapKözreműködésekFiók létrehozásaBejelentkezés
Névterek
SzócikkVitalap
magyar
Nézetek
OlvasásSzerkesztésLaptörténet
Több
Keresés
Navigáció
KezdőlapTartalomKiemelt szócikkekFriss változtatásokLap találomraTudakozó
Részvétel
KezdőknekSegítségKözösségi portálKapcsolatfelvételAdományok
Eszközök
Mi hivatkozik erre?Kapcsolódó változtatásokSpeciális lapokHivatkozás erre a változatraLapinformációkHogyan hivatkozz erre a lapra?Wikidata-adatlap
Nyomtatás/​exportálás
Könyv készítéseLetöltés PDF-kéntNyomtatható változat
Társlapok
Wikimédia CommonsWikihírek
Más nyelveken
EnglishAcèhАдыгабзэAfrikaansAlemannischአማርኛPangcahAragonésÆngliscअंगिकाالعربيةالدارجةمصرىঅসমীয়াAsturianuअवधीAymar aruAzərbaycancaتۆرکجهБашҡортсаBasa BaliBoarischŽemaitėškaBikol CentralБеларускаяБеларуская (тарашкевіца)БългарскиभोजपुरीBislamaBanjarပအိုဝ်ႏဘာႏသာႏBamanankanবাংলাབོད་ཡིགবিষ্ণুপ্রিয়া মণিপুরীBrezhonegBosanskiBasa UgiБуряадCatalà閩東語 / Mìng-dĕ̤ng-ngṳ̄НохчийнCebuanoChamoruᏣᎳᎩکوردیCorsuQırımtatarcaČeštinaKaszëbscziЧӑвашлаCymraegDanskDeutschZazakiDolnoserbskiडोटेलीދިވެހިބަސްཇོང་ཁΕλληνικάEsperantoEspañolEestiEuskaraEstremeñuفارسیFulfuldeSuomiVõroNa Vosa VakavitiFøroysktFrançaisArpetanNordfriiskFryskGaeilgeGagauz贛語Kriyòl gwiyannenGàidhligGalegoAvañe'ẽगोंयची कोंकणी / Gõychi KonknniBahasa Hulontalo𐌲𐌿𐍄𐌹𐍃𐌺ગુજરાતીGaelgHausa客家語/Hak-kâ-ngîHawaiʻiעבריתहिन्दीFiji HindiHrvatskiHornjoserbsceKreyòl ayisyenՀայերենԱրեւմտահայերէնInterlinguaBahasa IndonesiaInterlingueIgboIñupiatunIlokanoIdoÍslenskaItaliano日本語PatoisLa .lojban.JawaქართულიQaraqalpaqshaTaqbaylitАдыгэбзэKabɩyɛKongoGĩkũyũҚазақшаភាសាខ្មែរಕನ್ನಡ한국어KurdîКомиKernowekКыргызчаLatinaLëtzebuergeschЛезгиLingua Franca NovaLimburgsLigureLadinLombardLingálaລາວLietuviųLatviešuMadhurâमैथिलीBasa BanyumasanМокшеньMalagasyОлык марийMāoriMinangkabauМакедонскиമലയാളംМонголꯃꯤꯇꯩ ꯂꯣꯟमराठीBahasa MelayuMaltiMirandésမြန်မာဘာသာمازِرونیPlattdüütschनेपालीनेपाल भाषाLi NihaNederlandsNorsk nynorskNorsk bokmålNovialDiné bizaadChi-ChewaOccitanLivvinkarjalaOromooଓଡ଼ିଆИронਪੰਜਾਬੀPangasinanKapampanganPapiamentuPicardपालिNorfuk / PitkernPolskiPiemontèisپنجابیپښتوPortuguêsPinayuananRuna SimiRomânăРусскийРусиньскыйIkinyarwandaसंस्कृतम्Саха тылаᱥᱟᱱᱛᱟᱲᱤSarduSicilianuScotsسنڌيDavvisámegiellaSängöSrpskohrvatski / српскохрватскиၽႃႇသႃႇတႆး සිංහලSimple EnglishSlovenčinaSlovenščinaGagana SamoaAnarâškielâChiShonaSoomaaligaShqipСрпски / srpskiSranantongoSiSwatiSundaSvenskaKiswahiliŚlůnskiSakizayaதமிழ்TayalతెలుగుTetunТоҷикӣไทยTürkmençeTagalogLea faka-TongaTok PisinTürkçeSeediqXitsongaТатарча / tatarçaChiTumbukaTwiУдмуртئۇيغۇرچە / UyghurcheУкраїнськаاردوOʻzbekcha / ўзбекчаVènetoVepsän kel’Tiếng ViệtWest-VlamsVolapükWinarayWolof吴语ХальмгმარგალურიייִדישYorùbáVahcuenghZeêuws中文文言Bân-lâm-gú粵語IsiZulu
Hivatkozások szerkesztése
 A lap utolsó módosítása: 2023. május 24., 16:06
A lap szövege Creative Commons Nevezd meg! – Így add tovább! 4.0 licenc alatt van; egyes esetekben más módon is felhasználható. Részletekért lásd a felhasználási feltételeket.
Adatvédelmi irányelvek
A Wikipédiáról
Jogi nyilatkozat
Code of Conduct
Mobil nézet
Fejlesztők
Statisztikák
Sütinyilatkozat