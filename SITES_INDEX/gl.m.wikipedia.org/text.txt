Wikipedia, a enciclopedia libre
Portada
Ao chou
Preto
Acceder ao sistema
Configuración
Doazóns
Acerca de Wikipedia
Advertencias
Procurar
Portada
Benvidos á Galipedia
A enciclopedia libre que calquera pode editar
domingo, 3 de setembro de 2023   Versión para móbiles
Nesta versión en galego, que comezou o 8 de marzo de 2003, xa temos 198 548 artigos.
Benvida
 COMOs
 Preguntas frecuentes
 Comunidade
 Políticas
 Artigos de calidade
 Axuda
Artigo destacado
Hannah Arendt, nada Johanna Arendt en Linden-Limmer, un distrito de Hannover, en 1906 e finada en Nova York en 1975, foi unha filósofa, socióloga e teórica política alemá, despois nacionalizada norteamericana, de orixe xudía e unha das personalidades máis influentes do século XX. A privación de dereitos e persecución que os xudeus sufriron en Alemaña a partir de 1933, así como o seu breve encarceramento ese mesmo ano, contribuíron a que decidise emigrar. O réxime nacionalsocialista retiroulle a nacionalidade en 1937, polo que foi apátrida, ata que conseguiu a nacionalidade estadounidense en 1951. Traballou, entre outras cousas, como xornalista e mestra de escola superior. Publicou obras importantes sobre filosofía política. Arendt defendía un concepto de «pluralismo» no ámbito político: grazas a el, xeraríase o potencial dunha liberdade e igualdade políticas entre as persoas. Importante é a perspectiva da inclusión do outro: en acordos políticos, convenios e leis deben traballar a niveis prácticos persoas adecuadas e dispostas. Como froito destes pensamentos, Arendt situábase de forma crítica fronte á democracia representativa e prefería un sistema de consellos ou formas de democracia directa. Con todo, continúa sendo estudada como filósofa, en gran parte debido ás súas análises críticas de filósofos como Sócrates, Platón, Aristóteles, Immanuel Kant, Martin Heidegger e Karl Jaspers, ademais de representantes importantes da filosofía política moderna como Maquiavelo e Montesquieu. Precisamente, grazas ao seu pensamento independente, á súa teoría do totalitarismo, aos seus traballos sobre filosofía existencial e á súa reivindicación da discusión política libre, Arendt ten un papel central nos debates contemporáneos.
Outros artigos destacados • Artigos de calidade
Sobre Galicia
Arsenio Iglesias Pardo, tamén coñecido como o Bruxo de Arteixo ou o Raposo de Arteixo, ou simplemente Arsenio, nado na Baiuca (Arteixo) o 24 de decembro de 1930 e finado na Coruña o 5 de maio de 2023, foi un futbolista e adestrador galego que estivo unido durante boa parte da súa carreira ao Deportivo da Coruña, onde acadou importantes éxitos, converténdose nunha das figuras máis destacadas da historia do club. Como futbolista xogaba de dianteiro, e tras pasar polo Bergantiños, o Fabril e o Xuvenil, debutou en Primeira División co Deportivo na tempada 1951/52. Xogou seis anos co club, disputando 146 partidos e marcando 33 goles. Na tempada 1957/58 xogou no Sevilla, co que debutou na Copa de Europa, e a continuación recalou no Granada, onde militou durante seis tempadas, tres delas na máxima categoría. Na primeira delas anotou nove goles na Copa do Xeneralísimo, axudando ao seu equipo a acadar unha histórica final contra o FC Barcelona, na que Arsenio fixo o único gol granadino. Na segunda metade da tempada 1963/64 fichou polo Oviedo, contribuíndo á súa salvación con dous goles na promoción de permanencia, e despois de xogar outro ano no club asturiano pechou a súa carreira no Albacete. Comezou a súa traxectoria como adestrador en 1967 no Fabril, ao que dirixiu ata 1971 cando se sentou por primeira vez no banco do Deportivo. Conseguiu o ascenso a Primeira esa mesma tempada e permaneceu dúas máis como adestrador do club na máxima categoría. Entre 1973 e 1977 adestrou o Hércules, sendo artífice da época dourada do club alacantino. No seu primeiro ano logrou o ascenso dende Segunda división, e nos dous seguintes acadou a quinta e a sexta posición da Primeira división. Na tempada 1977/78 foi campión de Segunda co Zaragoza, e a continuación pasou polo Burgos, o Elche e o Almería, antes de regresar en 1982 ao Deportivo. Deixou o equipo en 1985 e despois dun breve paso polo Compostela volveu ao Depor en 1988. En 1991 devolveu o Deportivo á Primeira división case dúas décadas despois e acto seguido deixou o fútbol. Con todo, o equipo recorreu a el ao ano seguinte, tras a destitución de Boronat, para salvar a difícil situación. Logrou a permanencia e ficou tres anos máis como adestrador branquiazul, dando inicio á era do chamado Súper Dépor. Obtivo un terceiro posto na liga e dous subcampionatos. Na súa última tempada conquistou a Copa do Rei, o primeiro título oficial da historia do Depor. O seu último club foi o Real Madrid, ao que chegou mediada a tempada 1995/96. En 2005 foi designado xunto a Fernando Vázquez, adestrador da selección galega, combinado que recuperaba a súa actividade despois de décadas de ausencia. Ambos os técnicos dirixiron o equipo galego nos catro encontros que este disputou ata 2008. A importancia de Arsenio no fútbol coruñés e no deporte galego en xeral, valéronlle numerosas homenaxes e recoñecementos, entre elas un monumento situado nas inmediacións do estadio de Riazor ou a Medalla Castelao que lle foi concedida no 2012.
Outros artigos destacados sobre Galicia • O mes de setembro na cultura popular galega
Tal día coma hoxe no ano...
301: fúndase a república de San Marino.
1783: Inglaterra recoñece a independencia dos EUA a través dun Tratado de Paz asinado en París.
1930: un furacán devasta Santo Domingo, na República Dominicana, causando a morte de máis de 800 persoas.
1976: a Viking II aterra en Marte.
1978: comeza oficialmente o Pontificado de Xoán Paulo II (na imaxe).
2004: prodúcese un terrible masacre nunha escola da cidade de Beslan, Rusia, no que hai 344 mortos entre profesores e alumnos.Máis efemérides do día de hoxe • Outras Efemérides destacadas
Imaxe do día
   Vello fitando pola fiestra.  Vexa o artigo terceira idade  Outras imaxes destacadas • Imaxes destacadas en Commons
Presentación
A Wikipedia é unha enciclopedia universal en liña multilingüe, colaborativa e gratuíta. O propósito da Wikipedia é fornecer un contido libre, obxectivo e verificable que todas as persoas poidan editar e mellorar.
O proxecto está baseado en cinco principios básicos, todo o contido está dispoñible baixo a licenza Creative Commons BY-SA e pode ser copiado e reutilizado baixo esta mesma licenza.Benvida • Índice da Axuda
Participación
Podes consultar a Axuda e a Guía para obter máis información de como participar, nas que atoparás información de como comezar a colaborar, editar artigos e usar imaxes libres. En caso de dúbidas síntete libre de preguntar.COMOs • Preguntas máis frecuentes
Comunidade
De acordo coas nosas estatísticas, temos un total de 138 275 contas de usuario rexistradas na Galipedia, e entre elas 270 estiveron activas durante o último mes. Todas as persoas que editan a Galipedia son voluntarias, integrando unha comunidade colaborativa e coordinando os esforzos por medio de proxectos temáticos e diversos espazos de conversa.Portal da comunidade • Políticas e normas
Meta-WikiMeta-WikiCoordinación
Wikimedia CommonsCommonsMultimedia
WiktionaryGalizionarioDicionario
WikibooksGalilibrosLibros
WikisourceGalifontesDocumentos
WikiquoteGalicitasCitas
WikispeciesWikispeciesEspecies
WikinewsWikinewsNovas
WikiversityWikiversityAprendizaxe
WikivoyageWikivoyageViaxes
WikidataWikidataDatos
MediaWikiMediaWikiDesenvolvemento
Traído desde «https://gl.wikipedia.org/w/index.php?title=Portada&oldid=6062840»
Lingua
Amosar o historial de edicións desta páxina.
Línguas
AragonésالعربيةAsturianuCatalàCebuanoČeštinaDanskDeutschΕλληνικάEnglishEsperantoEspañolEuskaraEstremeñuفارسیSuomiFrançaisעבריתMagyarBahasa IndonesiaItaliano日本語한국어LatinaNederlandsNorsk nynorskNorsk bokmålOccitanPolskiPortuguêsRomânăРусскийSrpskohrvatski / српскохрватскиSimple EnglishSvenskaTürkçeУкраїнськаTiếng ViệtWinaray中文
 
 A última edición desta páxina foi o 2 de maio de 2022 ás 20:31.
Todo o contido está dispoñible baixo a licenza CC BY-SA 4.0, agás que se indique o contrario.
Normas de protección de datos
Acerca de Wikipedia
Advertencias
Código de conduta
Termos de uso
Escritorio
Desenvolvedores
Estatísticas
Declaración de cookies