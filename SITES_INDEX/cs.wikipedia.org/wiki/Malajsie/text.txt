Malajsie – Wikipedie
Přeskočit na obsah
Hlavní menu
Hlavní menu
přesunout do postranního panelu
skrýt
Navigace
Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii
Jazyky
Mezijazykové odkazy jsou umístěny vpravo nahoře.
Hledání
Hledat
Vytvoření účtuPřihlášení
Osobní nástroje
 Vytvoření účtu Přihlášení
Stránky pro odhlášené editory dozvědět se více
PříspěvkyDiskuse
Obsah
přesunout do postranního panelu
skrýt
(úvod)
1Dějiny
2Geografie
3Vláda a politika
Přepnout podsekci Vláda a politika
3.1Legislativa
3.2Malajsijský král
3.3Administrativní uspořádání
3.4Lidská práva
4Ekonomika
5Obyvatelstvo
Přepnout podsekci Obyvatelstvo
5.1Náboženství
6Kultura
Přepnout podsekci Kultura
6.1Umění
6.2Věda
6.3Kuchyně
6.4Sport
7Reference
8Literatura
9Externí odkazy
Přepnout obsah
Přepnout obsah
Malajsie
257 jazyků
AcèhАдыгабзэAfrikaansAlemannischአማርኛPangcahAragonésÆngliscअंगिकाالعربيةالدارجةمصرىঅসমীয়াAsturianuअवधीAymar aruAzərbaycancaتۆرکجهБашҡортсаBasa BaliBoarischŽemaitėškaBikol CentralБеларускаяБеларуская (тарашкевіца)БългарскиभोजपुरीBislamaBanjarပအိုဝ်ႏဘာႏသာႏBamanankanবাংলাབོད་ཡིགবিষ্ণুপ্রিয়া মণিপুরীBrezhonegBosanskiBasa UgiБуряадCatalà閩東語 / Mìng-dĕ̤ng-ngṳ̄НохчийнCebuanoChamoruᏣᎳᎩکوردیCorsuQırımtatarcaKaszëbscziЧӑвашлаCymraegDanskDeutschZazakiDolnoserbskiडोटेलीދިވެހިބަސްཇོང་ཁΕλληνικάEnglishEsperantoEspañolEestiEuskaraEstremeñuفارسیFulfuldeSuomiVõroNa Vosa VakavitiFøroysktFrançaisArpetanNordfriiskFryskGaeilgeGagauz贛語Kriyòl gwiyannenGàidhligGalegoAvañe'ẽगोंयची कोंकणी / Gõychi KonknniBahasa Hulontalo𐌲𐌿𐍄𐌹𐍃𐌺ગુજરાતીGaelgHausa客家語/Hak-kâ-ngîHawaiʻiעבריתहिन्दीFiji HindiHrvatskiHornjoserbsceKreyòl ayisyenMagyarՀայերենԱրեւմտահայերէնInterlinguaBahasa IndonesiaInterlingueIgboIñupiatunIlokanoIdoÍslenskaItaliano日本語PatoisLa .lojban.JawaქართულიQaraqalpaqshaTaqbaylitАдыгэбзэKabɩyɛKongoGĩkũyũҚазақшаភាសាខ្មែរಕನ್ನಡ한국어KurdîКомиKernowekКыргызчаLatinaLëtzebuergeschЛезгиLingua Franca NovaLimburgsLigureLadinLombardLingálaລາວLietuviųLatviešuMadhurâमैथिलीBasa BanyumasanМокшеньMalagasyОлык марийMāoriMinangkabauМакедонскиമലയാളംМонголꯃꯤꯇꯩ ꯂꯣꯟमराठीBahasa MelayuMaltiMirandésမြန်မာဘာသာمازِرونیPlattdüütschनेपालीनेपाल भाषाLi NihaNederlandsNorsk nynorskNorsk bokmålNovialDiné bizaadChi-ChewaOccitanLivvinkarjalaOromooଓଡ଼ିଆИронਪੰਜਾਬੀPangasinanKapampanganPapiamentuPicardपालिNorfuk / PitkernPolskiPiemontèisپنجابیپښتوPortuguêsPinayuananRuna SimiRomânăРусскийРусиньскыйIkinyarwandaसंस्कृतम्Саха тылаᱥᱟᱱᱛᱟᱲᱤSarduSicilianuScotsسنڌيDavvisámegiellaSängöSrpskohrvatski / српскохрватскиၽႃႇသႃႇတႆး සිංහලSimple EnglishSlovenčinaSlovenščinaGagana SamoaAnarâškielâChiShonaSoomaaligaShqipСрпски / srpskiSranantongoSiSwatiSundaSvenskaKiswahiliŚlůnskiSakizayaதமிழ்TayalతెలుగుTetunТоҷикӣไทยTürkmençeTagalogLea faka-TongaTok PisinTürkçeSeediqXitsongaТатарча / tatarçaChiTumbukaTwiУдмуртئۇيغۇرچە / UyghurcheУкраїнськаاردوOʻzbekcha / ўзбекчаVènetoVepsän kel’Tiếng ViệtWest-VlamsVolapükWinarayWolof吴语ХальмгმარგალურიייִדישYorùbáVahcuenghZeêuws中文文言Bân-lâm-gú粵語IsiZulu
Upravit odkazy
ČlánekDiskuse
čeština
ČístEditovatEditovat zdrojZobrazit historii
Nástroje
Nástroje
přesunout do postranního panelu
skrýt
Akce
ČístEditovatEditovat zdrojZobrazit historii
Obecné
Odkazuje semSouvisející změnyNačíst souborSpeciální stránkyTrvalý odkazInformace o stránceCitovat stránkuPoložka Wikidat
Tisk/export
Vytvořit knihuStáhnout jako PDFVerze k tisku
Na jiných projektech
Wikimedia CommonsWikizprávy
Souřadnice: 3°46′50″ s. š., 102°18′52″ v. d.
Z Wikipedie, otevřené encyklopedie
Malajsie Malaysia (malajsky)马来西亚 (čínsky)மலேசியா (tamilsky)
 vlajka
znak
HymnaNegaraku (Má země)Geografie
Poloha Malajsie
Hlavní městoKuala LumpurRozloha330 803 km² (66. na světě) z toho zanedbatelné % vodní plochyNejvyšší bodGunung Kinabalu (4 100 m n. m.)Časové pásmo+8Poloha3°46′50″ s. š., 102°18′52″ v. d.Geodata (OSM)OSM, WMFObyvatelstvoPočet obyvatel31 381 992 (41. na světě, 2017)Hustota zalidnění84 ob. / km² (124. na světě)HDI▲ 0,823 (vysoký) (63. na světě, 2007)Jazykmalajština (úřední), angličtina, arabština, čínština (různé dialekty kantonština, standardní čínština, min-nan, hakka, min-tung), tamilština, telugština, malajálamština, ibanština, paňdžábština, thajštinaNáboženstvímuslimové, buddhisté, taoisté, hinduisté, křesťané, sikhové; šamanisté (ve východní Malajsii)Státní útvarStátní zřízenífederativní volená konstituční monarchieVznik31. srpna 1957 (nezávislost na Velké Británii)KrálAbdullah PahangskýPředseda vládyAnwar IbrahimMěnamalajsijský ringgit (MYR)HDP/obyv. (PPP)26 950[1] USD (43. na světě, 2015)Mezinárodní identifikaceISO 3166-1458 MYS MYMPZMALTelefonní předvolba+60Národní TLD.my multimediální obsah na Commons
Malajsie je federativní konstituční monarchie v jihovýchodní Asii. Rozkládá se na jihu Malajského poloostrova, na severu ostrova Borneo a dalších malých ostrovech. Jejími sousedy jsou Indonésie, Brunej, Singapur a Thajsko. Od Filipín je odděluje Suluské moře.
Malajsie má svůj původ v malajských královstvích, která se v 18. století stala součástí Britského impéria. Nezávislosti dosáhla Malaja 31. srpna 1957, roku 1963 se sjednotila se Severním Borneem, Singapurem a Sarawakem jako Malajsie, Singapur se po dvou letech oddělil. Nyní je Malajsie volenou rotační federativní konstituční monarchií sestávající ze třinácti států (monarchií i republik) a tří teritorií pod správou federace. Státní zřízení má velice blízké britskému westminsterskému parlamentárnímu systému a právní systém je založen na obecném právu (Angloamerické právo). Je zde ale dvojí soudnictví, malajsijští muslimové podléhají právu šaría. Malajsijského krále volí devět dědičných monarchů členských států podle rotačního principu mezi sebou. Má pětileté funkční období a jeho pravomoci jsou převážně ceremoniální.
Země má přes 32 milionů obyvatel. Ústava prohlašuje Malajsii sekulárním státem, ale dominantní islám vyzdvihuje jako „náboženství federace“. Náboženství mají náboženskou svobodu, mezi sebou se tolerují, ale vystoupení z islámu je trestné. Islám vyznává asi 61 procent populace, významné jsou menšiny buddhistická (20 procent), křesťanská (9 procent) a hinduistická (6 procent). Různá domorodá etnika, která se v Malajsii shrnují pod pojem bumiputera, představují asi 70 procent populace země. Největší z nich jsou Malajci, kteří tvoří asi 50 procent populace země. Z nedomorodých etnik je významná menšina Číňanů (23 procent) a Indů (7 procent). Oficiálním úředním jazykem je malajsijština (bahasa Malaysia), jejíž nejčastější formou je ovšem malajština (vzhledem k citlivé národnostní otázce se v Malajsii mezi těmito pojmy rozlišuje, stejně jako mezi pojmy Malajec a Malajsijec, ovšem ve světě se tak obvykle nečiní a často se užívají jako synonyma).
Hlavním městem je Kuala Lumpur, ale federální vláda již přesídlila do zcela nově budovaného města Putrajaya. Malajsie je členem OSN, Commonwealthu, Sdružení národů jihovýchodní Asie (ASEAN), Organizace islámské spolupráce, Asijsko-pacifického hospodářského společenství a Hnutí nezúčastněných zemí. Měnou je od roku 1963 Malajsijský ringgit. Roku 1973 Malajsie odstoupila od dohody s Brunejí a Singapurem fakticky ustavující měnovou unii. Malajská ekonomika hraje stále větší roli v ekonomice světové, hrubý domácí produkt (HDP) v zemi roste od zisku nezávislosti průměrným tempem 6,5 % ročně. Podle Mezinárodního měnového fondu je tato ekonomika již 29. největší na světě (z hlediska HDP v paritě kupní síly).
Tropická Malajsie patří mezi 17 zemí s největší biodiverzitou na světě, které obsahují většinu přírodních druhů s mnoha endemity.
Dějiny[editovat | editovat zdroj]
 Podrobnější informace naleznete v článku Dějiny Malajsie.
Portugalská pevnost A Famosa z 16. století
Japonci dobývají Kuala Lumpur roku 1942
Známky osídlení člověkem moderního typu pocházejí z období před 40 000 lety, nejstaršími obyvateli byli Negritové.[2] Další osadníci a obchodníci přicházeli z Indočíny, Indie a z jižní Číny a postupně vytvořili do konce 1. století prosperující obchodní společnost, která však nevytvořila větší centralizovaný stát.[3] Byla rovněž pod silným vlivem Číny i Indie. Díky indickému vlivu místní obyvatelé přijali buddhismus a hinduismus. Největší rozmach těchto náboženství lze zaznamenat mezi 7.–13. stoletím, díky námořní velmoci (thalasokracii) Šrívidžaja, která měla hlavní sídlo v Palembangu na Sumatře (dnes součást Indonésie) a Malajsie se octla pod jejím silným vlivem.[4] Islám se začal šířit ve 14. století. V jeho šíření sehrál klíčovou úlohu Malacký sultanát, který roku 1402 založil sultán Paramešvára, jenž byl původně uprchlým posledním králem království Singapura, které neodolalo tlaku Ajutthajského království a říše Madžapahit.[5] Malacký sultanát je první významný stát, který měl sídlo na území dnešní Malajsie. Hlavním městem se stala Malakka. Paramešvára učinil z Malakky centrum obchodu, především s kořením, čínským porcelánem a hedvábím. Zpočátku byl islám jen náboženstvím vládnoucí elity, později však panovníci začali vyžadovat i konverze obyvatelstva. Nárůst konvertitů je patrný zvláště ve druhé polovině 15. století. Islámskou zemí je Malajsie dodnes. Kolem roku 1500 moc a sláva Malackého státu kulminovaly, tehdy ovládl veškerý námořní obchod v oblasti.
Roku 1511 však byla Malaka dobyta Portugalci, čímž byla zahájena éra evropského kolonialismu v jihovýchodní Asii.[6] Roku 1641 dobyli Malakku Nizozemci, kteří v zemi zůstali téměř 200 let. S Nizozemci ovšem obchod s kořením začal upadat.[7] Roku 1795 dočasně získali Malakku Britové. Vrátili ji sice Nizozemcům v roce 1818, ale rok poté dobyli přístav Singapur. Roku 1824 Britové znovu získali i Malakku a roku 1826 sjednotili Penang, Malakku a Singapur v tzv. Průlivové osady. Od 70. let 19. století začali postupně ovládat i vnitrozemí Malajského poloostrova kvůli kontrole obchodu s cínem, čímž postupně vytvořili tzv. Britské Malajsko sestávající z Průlivových osad, Federovaných a Nefederovaných států. Na severu Bornea založil anglický dobrodruh James Brooke roku 1841 dynastii bílých rádžů ze Sarawaku, jež vládla oblasti 100 let.[8] Britové Malajsii proměnili i etnicky – na práci v dolech dováželi především Číňany a na práci na kaučukovníkových plantážích Indy, především Tamily, čímž změnili demografickou mapu země.[9] Číňané se později chopili obchodu ve velkých městech a stali se obchodní elitou. Po odchodu Britů se ukázalo, že malajsko-čínský etnický konflikt je velmi vážný a není dořešen dodnes. Za druhé světové války byla po bitvě o Malajsko celá země okupována Japonci.[10] Na okupovaném malajském území se Japonci snažili využít protibritských nálad a cíleně pěstovali malajský nacionalismus. Stejně tak proti sobě stavěli Malajce a Číňany.[11]Tunku Abdul Rahman vyhlašuje roku 1957 nezávislostPo válce začal malajský boj za nezávislost a sjednocení. Na poloostrově vznikla Malajská komunistická strana, která pod záštitou komunistické Číny bojovala s Brity. Hlásili se do ní zejména etničtí Číňané. V reakci na nástup komunistů na poloostrově vznikla antikomunistická koalice, která komunisty porazila a ve volbách v roce 1955 získala většinu. Roku 1957 si pak vymohla nezávislost na Británii. Prvním premiérem byl zvolen Tunku Abdul Rahman, na svém postu vydržel až do roku 1970.[12] Nový stát byl vyhlášen 16. září 1963, když byly připojeny i ostrovní státy Sarawak a Sabah na Borneu a dočasně také Singapur, čímž se Malajsko stalo Malajsií. Singapur, obývaný především Číňany, byl ovšem roku 1965 z malajsijské federace vyloučen a stal se nezávislým státem. I nadále byly však národnostní poměry v Malajsii složité, Malajci tvořili 50 procent obyvatel, Číňané 40 procent. Napětí vygradovalo roku 1969. Číňané se stali obětí lidových pogromů.[13] Vláda na jedné straně tvrdě proti pogromům zakročila, na straně druhé se jim do budoucna rozhodla zabránit dalšími protičínskými opatřeními a také utužením režimu, oslabením demokracie a suspendací některých občanských svobod. Ty nebyly již nikdy plně obnoveny.[14]
Mahathir Mohamad, otec ekonomického zázraku
Roku 1973 vznikla Národní fronta (Barisan Nasional), koalice pravicových stran, která ovládala malajsijský politický systém čtyřicet let. Symbolem této etapy byl především premiér Mahathir Mohamad, zastávající svůj úřad 22 let. Je mu připisován velký hospodářský rozvoj, Malajsie se za jeho vlády změnila z agrární země v asijského ekonomického tygra.[15] Roku 2007 čelila Barisan Nasional prvním masovým protestům žádajícím demokratizaci země. Roku 2013 opozice (stále více podporovaná Číňany) dokonce získala jasně nadpoloviční počet hlasů ve volbách, ovšem kvůli volebnímu systému šitému na míru vládnoucí koalici přesto nesestavovala vládu. Roku 2018 se k moci vrátil Mahathir Mohamad, byť v čele nově ustavené koalice Pakatan Harapan.[16]
Geografie[editovat | editovat zdroj]
Malajsie leží v jihovýchodní Asii, mezi 100° a 120° východní délky a 7° severní šířky a rovníkem. Stát tvoří dva hlavní geografické celky – Malajský poloostrov, kde žije 80% obyvatelstva, a ostrov Borneo, o nějž se Malajsie dělí s Indonésií. Na něm se nacházejí dva členské státy malajsijské federace: Sabah a Sarawak. Mezi nimi leží malý, ale nezávislý stát Brunej. Malajský poloostrov odděluje na jihu od ostrovního státu Singapur jen úzký průliv, na západě od indonéského ostrova Sumatra Malacký průliv. Sarawak se táhne podél Jihočínského moře, Sabah je omýván Suluským a Celebeským mořem.
Rozloha Malajsie je 330 803 kilometrů čtverečních, z toho poloostrovní část zaujímá 132 490 km čtverečních a ostrovní část 198 447 km čtverečních. Je 66. největší zemí světa.
Malajsie je velmi hornatá. Hlavní horské pásmo Korbu se táhne od thajských hranic na severu až k Melace na jihu. Na východě země se tyčí pohoří Tahan. Na jihu převládají nížiny, zejména kolem řeky Pahang. Povrch Bornea, zvláště jeho severní části, je také značně hornatý. Nachází se zde i nejvyšší hora Malajsie, Kinabalu (4101 m n. m.).[17] Kinabalu se nachází v Národním parku Kinabalu, který je zapsán na seznam světového přírodní dědictví UNESCO. V Sarawaku se nachází největší jeskynní systém na světě Mulu, a to v Národním parku Gunung Mulu, který je rovněž na seznamu světového dědictví.
Podnebí je rovníkové s vysokými teplotami a vysokou vlhkostí po celý rok. Monzuny (v dubnu až říjnu v jihozápadní části země, v říjnu až únoru v severovýchodní) přinášejí každý rok hojné srážky, průměrně 250 cm za rok. Horské oblasti jsou pokryty tropickým pralesem.
Mezi nejvzácnější živočichy patří orangutan, tygr či nosorožec. Země má jednu z nejvyšších úrovní biodiverzity na světě, s velkým počtem endemitů.[18] Odhaduje se, že v Malajsii žije 20% všech světových druhů zvířat. Mnoho endemitů se nachází v lesích hor na Borneu. V Malajsii žije asi 210 druhů savců, 620 druhů ptáků, 250 druhů plazů, z toho 150 druhů hadů, nebo např. 150 druhů žab. Plné života jsou také korálová moře u pobřeží, vodstvo kolem ostrova Sipadan je druhově nejpestřejší vodní oblastí na planetě. Některé malajsijské lesy jsou staré 130 miliónů let. Pokrývají asi dvě třetiny Malajsie. Lesy východní Malajsie dávají prostor mnoha rostlinným druhům raflézií, největších květin na světě, s maximálním průměrem květu 1 metr.
Národní park, Pahang
Hora Kinabalu
Pláž na ostrově Redang, Jihočínské moře
Vláda a politika[editovat | editovat zdroj]
Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.
Malajsie je federativní konstituční monarchií sestávající ze třinácti států (z nichž devět jsou dědičné monarchie) a tří teritorií pod správou federace. Je to jediná federace v jihovýchodní Asii. Hlavou federace je král, který je volen na pětileté období. Malajsie má státní zřízení velice blízké britskému westminsterskému parlamentárnímu systému, které bylo běžné v Britském impériu, ze kterého se Malajsie před několika desetiletími emancipovala.
Legislativa[editovat | editovat zdroj]
Federální parlament má horní a dolní komoru. Federální dolní komora je Dewan Rakyat (Sněmovna reprezentantů) se 222 poslanci volenými na pětileté období. Horní komora, Dewan Negara (senát), má 70 senátorů s tříletým funkčním obdobím. 26 z nich reprezentuje 13 států federace, král jmenuje na návrh premiéra zbylých 44 včetně čtyř zástupců federálních teritorií.
V parlamentu se uplatňuje pluralitní demokracie, ale od vyhlášení samostatnosti je ovládán třináctičlennou koalicí známou jako Barisan Nasional. Ta měla v únoru 2017 v dolní komoře 137 křesel z 222 a v horní komoře 54 ze 70.
Parlamenty jednotlivých států jsou jednokomorové a volby se ve většině států pořádají společně s volbami do federálního parlamentu.
Malajsijský král[editovat | editovat zdroj]
Malajsijská hlava státu je titulována Yang di-Pertuan Agong (doslova „Ten kdo byl ustanoven pánem“,[19] Jawi: يڠ دڤرتوان اݢوڠ), v hovorové řeči Agong (král). V prosinci 2016 byl ustanoven králem Muhammad V., sultán členského státu Kelantan. 6. ledna 2019 však bylo oznámeno, že 49letý Muhammad V. abdikoval a vrátil se do svého sultanátu. Jako důvod byla uvedena jeho nemoc nebo svatba s ruskou královnou krásy Oksanou Vojevodinou.[20]
Malajsie je konstituční monarchií, ve které má král značně omezené pravomoci, má převážně ceremoniální funkci. Jmenuje premiéra, na jeho návrh schvaluje rozpuštění parlamentu, jmenuje soudce Nejvyššího soudu, jmenuje velvyslance a přijímá pověřovací listiny cizích velvyslanců, uděluje státní vyznamenání a milosti.[21]
Krále sice doživotní monarchové členských státu ze svého středu de jure volí, ale de fakto je uplatňován rotační princip mezi členskými monarchiemi federace. Funkční období je pětileté.
Číslo
jméno
stát
období vlády
narozen
zemřel
1
Tuanku Abdul Rahman
Negeri Sembilan
31. srpna1957 – 1. dubna 1960
24. srpna 1895
1. dubna 1960
2
Sultán Hisamuddin Alam Shah
Selangor
14. dubna 1960 – 1. září 1960
13. května 1898
1. září 1960
3
Tuanku Syed Putra
Perlis
21. září 1960 – 20. září 1965
25. listopadu 1920
16. dubna 2000
4
Sultán Ismail Nasiruddin Shah
Terengganu
21. září 1965 – 20. září 1970
24. ledna 1907
20. září 1979
5
Tuanku Abdul Halim Kedažský
Kedah
21. září 1970 – 20. září 1975
28. listopadu 1927
11. září 2017
6
Sultán Yahya Petra
Kelantan
21. září 1975 – 29. března 1979
10. prosince 1917
29. března 1979
7
Sultán Ahmad Shah Pahangský
Pahang
29. března 1979 – 25. dubna 1984
24. října 1930
22. května 2019
8
Sultán Iskandar Johorský
Johor
26. dubna 1984 – 25. dubna 1989
8. dubna 1932
22. ledna 2010
9
Sultán Azlan Muhibbuddin Shah
Perak
26. dubna 1989 – 25. dubna 1994
19. dubna 1928
28. května 2014
10
Tuanku Jaafar
Negeri Sembilan
26. dubna 1994 – 25. dubna 1999
19. července 1922
27. prosince 2008
11
Sultán Salahuddin Abdul Aziz
Selangor
26. dubna 1999 – 21. listopadu 2001
8. března 1926
21. listopadu 2001
12
Tuanku Syed Sirajuddin
Perlis
13. prosince 2001 – 12. prosince 2006
17. května 1943
13
Sultán Mizan Zainal Abidin
Terengganu
13. prosince 2006 – 13. prosince 2011
22. ledna 1962
14
Sultán Abdul Halim Kedažský
Kedah
13. prosince 2011 – 12. prosince 2016[22]
28. listopadu 1927
11. září 2017
15
Sultán Muhammad V. Kelantanský
Kelantan
13. prosince 2016 – 6. ledna 2019
6. října 1969
16
Sultán Abdullah Pahangský
Pahang
od 30. ledna 2019
30. července 1959
Administrativní uspořádání[editovat | editovat zdroj]
Mapa malajsijských spolkových států a teritorii
Malajsie se člení na 13 spolkových států a 3 spolková teritoria. Státy jsou následující:
Johor (čti Džohor)
Kedah
Kelantan
Malakka
Negeri Sembilan
Pahang
Perak
Perlis
Penang (též Pinang)
Sabah
Sarawak (česky též Saravak)
Selangor
Terengganu
Devět z nich jsou monarchie (vládce Perlisu má titul rádža, vládce Negeri Sembilanu titul „Yang Di-Pertuan Besar“, ostatní jsou sultanáty); Sabah, Sarawak, Melaka a Penang jsou republikami.
Spolková teritoria jsou následující:
Kuala Lumpur
Labuan
Putrajaya (čti Putradžaja)
Lidská práva[editovat | editovat zdroj]
Malajsie si uchovává trest smrti. Velmi často se užívá u trestných činů spojených s drogami.[23] 73 % poprav s drogovou kriminalitou souvisí, až polovina popravených jsou přitom cizinci.[24]
Podle neziskové organizace Privacy International mají obyvatelé Malajsie světově nejnižší tzv. index soukromí (ukazatel reflektující dodržování osobních práv, zejména práva na soukromí).
Ekonomika[editovat | editovat zdroj]
Petronas Towers v noci.
Od poloviny 20. století prožívá Malajsie rozkvět, který ji umožnil se změnit ze země třetího světa závislé na vývozu kaučuku a cínu v převážně průmyslovou zemi. Země držela jeden z ekonomických rekordů, když v době ekonomického růstu v letech 1957 až 2005 dokázala udržovat přibližně 6,5% růst HDP. V 21. století (po asijské finanční krizi v roce 1997) se tempo růstu snížilo, přesto zůstává vysoké ve srovnání s vyspělými státy světa, například v roce 2014 činil růst malajsijské ekonomiky 6 %. Podle Mezinárodního měnového fondu byla v roce 2020 malajská ekonomika 29. největší na světě (HDP v paritě kupní síly), což ji staví na úroveň Argentiny či Nizozemska. V přepočtu na hlavu má HDP v paritě kupní síly 51. nejvyšší na světě, tedy se pohybuje zhruba na úrovni Ruska, Chorvatska či Kazachstánu. Podle prognózy banky HSBC by malajská ekonomika měla v roce 2050 patřit zhruba ke dvacítce největších na světě.[25]
Mezi hlavní hospodářské produkty země patří rýže, palmový olej, kaučuk, dřevo, kakao, pepř, ananas a ryby. Důležitá je těžba ropy, zemního plynu, cínové, železné a měděné rudy.
Mezi hlavní průmyslová odvětví země patří zemědělství, těžba ropy, hornictví, potravinářský průmysl, výroba pneumatik a cementu, elektronika, chemický a textilní průmysl.
Obyvatelstvo[editovat | editovat zdroj]
Související informace naleznete také v článku Emigrace Číňanů z Malajsie.
Malajsie má téměř 31 milionů obyvatel, kteří tvoří pestrou směsicí ras. Přibližně 52 % jsou Malajci, 27 % Číňané a 9 % Indové. Původní domorodí obyvatelé tzv. Orang Asli tvoří 0,5 % obyvatel a dělí se na Protomalajce, kteří do oblasti přišli v období asi 1500 př. n. l., a na Negrity, kteří se odlišují malým vzrůstem a tmavou pletí a jsou to nejstarší obyvatelé Malajsie vůbec. Politickou moc v zemi mají v rukou Malajci, ale Číňané ovládají hospodářství.[26]
Náboženství[editovat | editovat zdroj]
Hlavním náboženstvím je islám, který vyznávají přibližně 61,3 % obyvatel, 19,8 % praktikuje buddhismus, 9,2 % křesťanství, 6,3 % hinduismus, 1,3 % praktikují některé z čínských náboženství (konfucianismus, taoismus). 0,7 % nevyznává žádné náboženství. Zbývající 1,4 % vyznávají jiná náboženství včetně Sikhismu, animismu a lidových náboženství nebo tito lidé neposkytli údaje.[27]
Vedle muslimských svátků jako Mawlid (narozeniny proroka Muhammada) jsou státními svátky i křesťanské Vánoce, čínský nový rok i hindský Diwali.
V rámci islámu je dominantní šáfi'ovský směr sunnitského islámu, zatímco 18 % muslimů je bez denominace.
Muslimové podléhají soudům práva šaría ve věcech týkajících se jejich náboženství, které jsou omezené na záležitosti jako manželství, rozvod, dědictví, náboženská konverze, odpadlictví a opatrovnictví mezi muslimy. Ostatní kauzy jsou vyhrazené civilnímu soudnictví. Strukturou se muslimské soudnictví podobá federálnímu civilnímu soudnictví, ale zůstává na úrovni jednotlivých států federace a také právo šaría se v jednotlivých státech poněkud liší. Od soudců se očekává následování šáfi'ovské právní školy. Tresty, které mohou tyto soudy uložit, jsou omezené na tři roky vězení, pokutu do 5000 MYR a šest ran holí. Nicméně islamistická strana PAS (14 ze 222 křesel ve Sněmovně lidu federálního parlamentu) se snaží prosadit trest smrti pro muslimy, kteří se snaží konvertovat.
Dajákové na Borneu byli obávanými lovci lebek
Mešita Putra v nově vznikajícím hlavním městě Putrajaya
Hinduistický festival Thaipusam oslavovaný tamilskou komunitou
Čínský taoistický chrám na ostrově Penang
Kultura[editovat | editovat zdroj]
Umění[editovat | editovat zdroj]
Sultánský palác v Malacce
K nejvýznamnějším malajským spisovatelům patří Abdullah bin Abdulkadir Munshi, zakladatel moderní malajské prózy.[28] Jimmy Choo se stal úspěšným londýnským módním návrhářem, zejména bot, které byly k vidění i v mnoha filmech a seriálech jako Charlieho andílci, Ďábel nosí Pradu nebo Sex ve městě.[29] Herečka Michelle Yeohová, vítězka Miss Maljsie, se proslavila v hongkongských produkcích, ale také v bondovce Zítřek nikdy neumírá či ve snímku Tygr a drak.[30] V Kuala Lumpur se narodil i britský herec Michael Gough, v Kuchingu zase hororový režisér James Wan, který se prosadil v Austrálii, stejně jako zpěvák Guy Sebastian, rodák z Klangu. Neslavnějším fiktivním Malajcem všech dob je Sandokan, produkt fantazie italského spisovatele Emilia Salgariho Malajci obratně využívají v turistickém ruchu.[31]
Na seznam světového kulturního dědictví UNESCO byla zapsána dvě malajská města Malakka a George Town a Archeologické naleziště v údolí Lenggong, jež patří k nejvýznamnějším v celosvětovém měřítku.[32] Patří mezi ně několik jeskyní, tak i nalezišť pod širým nebem. Byly zde nalezeny různé předměty, artefakty a kosterní pozůstatky z období paleolitu, neolitu i doby bronzové. Ruční sekery, které zde byly také nalezeny a jejichž stáří je odhadováno až na 1,83 milionu let, patří mezi nejstarší mimo Afriku a naznačují, že údolí Lenggong bylo mimořádně raným místem přítomnosti hominidů v jihovýchodní Asii.[33] Z moderních staveb je nejvíce oceňována dvojice věží Petronas Towers v Kuala Lumpur, jejichž autorem je americký architekt argentinského původu César Antonio Pelli.[34] Moderní je i nejvýznamnější mešita v zemi, Národní mešita Malajsie v Kuala Laumpur, postavená roku 1963.
Věda[editovat | editovat zdroj]
Sheikh Muszaphar Shukor se v roce 2007 stal prvním malajským kosmonautem. Roku 2007 byl v rámci 13. návštěvní expedicie vyslán na týden do vesmíru na Mezinárodní vesmírnou stanici.[35] Astrofyzička Mazlan Othmanová byla ředitelkou Úřadu pro vesmírné záležitosti OSN ve Vídni.
Kuchyně[editovat | editovat zdroj]
 Podrobnější informace naleznete v článku Malajská kuchyně.
Nasi lemak
Malajská kuchyně je velice rozmanitá a mísí se v ní vlivy z mnoha kuchyní (především z čínské a indické, ale i z kuchyně místních domorodcům, thajské, portugalské, nizozemské, arabské nebo britské kuchyně). Malajská kuchyně je podobná ostatním kuchyním v regionu, především indonéské. Mezi nejpoužívanější suroviny patří rýže, nudle, zelenina kokos (kokosové mléko) a maso. Na ochucování jídel se velmi často používá pikantní kořenící pasta sambal, ale i chilli, citronová tráva nebo kari. Populární je také čerstvé ovoce, Malajsie je známá svými duriany a jackfruity. Za malajské národní jídlo bývá označován nasi lemak, což je rýže vařená v kokosovém mléce a podávaná se sušenými ančovičkami, sambalem, arašídy a vejcem.[36] Specialitou ostrova Penang jsou nudle char koay teow, smažené s krevetami, srdcovkami, vejcem a mungo klíčky. Nejoblíbenějším jídlem s hovězím je rendang, hovězí maso se při jeho přípravě vaří v kokosovém mléce. Kokosové mléko je základem i nejznámější polévky zvané laksa. Mléko zde doplňuje vývar (obvykle rybí) a polévka je zahuštěna nudlemi nebo rýží. Zajímavé složení má mražený dezert ais kacang, který se vyrábí z ledu a fazolí, želé, kondenzovaného mléka nebo cendolu. Místní specialitou je také sladký nápoj jasně růžové barvy ochucený růžovým sirupem zvaný bandung. Ačkoliv je Malajsie muslimská země jsou k dostání alkoholické nápoje, jako pivo, víno nebo rýžový alkoholický nápoj lihing (specialita Sabahu).[37]
Sport[editovat | editovat zdroj]
Lee Chong Wei
Malajsie se zúčastňuje olympijských her od roku 1956. Na své první zlato stále čeká. K roku 2018 získala sedm stříbrných a čtyři bronzové olympijské medaile. Téměř polovinu, pět z jedenácti těchto medailí, přitom Malajci získali na olympijských hrách v Rio de Janeiru roku 2016, které tak naznačily, že sport je v Malajsii na vzestupu. A také je zřejmé, který sport je to především - badminton. Na něj připadá osm z jedenácti malajských cenných kovů. Vůbec první pro Malajsii vybojovali badmintonisté na OH 1992 v Barceloně. Zdaleka nejúspěšnějším badmintonistou je pak Lee Chong Wei, který má již tři stříbra ze singlové soutěže na třech různých olympiádách (2008, 2012, 2016).[38] Dosáhl i na post světové badmintonové jedničky, což se předtím povedlo ještě třem Malajcům, Rashidu Sidekovi, Roslinu Hashimovi a Wong Choong Hannovi. Dvě olympijské medaile má i skokanka do vody Pandelela Rinongová, první malajská žena, jíž se povedlo olympijskou medaili získat. Jediným dalším sportem, kde Malajci brali medaili, je dráhová cyklistika, Azizulhasni Awang ji získal v Riu v keirinu.
Populární je krom badmintonu i další raketový sport, squash. Nicol Davidová byla letech 2006 až 2015, po dobu 112 měsíců, ženskou světovou jedničkou v tomto sportu, což je rekord od zavedení žebříčku v roce 1983.[39]
Z kolektivních sportů Malajci nejvíce sledují fotbal, pozemní hokej a ragby. Tradičními místní lidovými sporty jsou sepak takraw a bojové umění silat.[40]
V roce 1999 byl postaven autodrom Sepang International Circuit. V letech 1999–2017 se zde jel závod Formule 1 Malajská Grand Prix a jezdí se zde každoročně i závod mistrovství světa silničních motocyklů. Nejznámějším malajským závodním jezdcem je Alex Yoong, který jako první Malajec nahlédl i do Formule 1.[41] Za tým Minardi odjel sedmnáct závodů. Jeho kolega Fairuz Fauzy zaznamenal úspěchy v GP2 Series (dříve Formule 3000, dnes Formule 2).
Reference[editovat | editovat zdroj]
V tomto článku byly použity překlady textů z článků Malaysia na anglické Wikipedii a Religion in Malaysia na anglické Wikipedii.
↑ Světová banka. GDP per capita, PPP (current international $) [online]. [cit. 2017-01-14]. Dostupné online. 
↑ FIX, Alan G. Malayan Paleosociology: Implications for Patterns of Genetic Variation among the Orang Asli. American Anthropologist. 1995, roč. 97, čís. 2, s. 313–323. Dostupné online [cit. 2021-02-12]. ISSN 0002-7294. 
↑  Malajsie. Aktuálně.cz [online]. 2016-11-30 [cit. 2019-11-12]. Dostupné online. 
↑  Dějiny Malajsie. Cestovní kancelář Chinatours [online]. [cit. 2019-11-12]. Dostupné online. 
↑ VAN STEIN CALLENFELS, P. V. The Founder of Malacca. Journal of the Malayan Branch of the Royal Asiatic Society. 1937, roč. 15, čís. 2 (128), s. 160–166. Dostupné online [cit. 2021-02-12]. ISSN 2304-7550. 
↑ DESAI, D. R. Sar. The Portuguese Administration in Malacca, 1511-1641. Journal of Southeast Asian History. 1969, roč. 10, čís. 3, s. 501–512. Dostupné online [cit. 2021-02-12]. ISSN 0217-7811. 
↑ ARASARATNAM, S. Some Notes on the Dutch in Malacca and the Indo-Malayan Trade 1641-1670. Journal of Southeast Asian History. 1969, roč. 10, čís. 3, s. 480–490. Dostupné online [cit. 2021-02-12]. ISSN 0217-7811. 
↑ DOERING, Otto C. Government In Sarawak Under Charles Brooke. Journal of the Malaysian Branch of the Royal Asiatic Society. 1966, roč. 39, čís. 2 (210), s. 95–107. Dostupné online [cit. 2021-02-12]. ISSN 0126-7353. 
↑  British colonial 'divide and rule' policy in Malaya: echoes of India - ARTICLES | Economic History Malaya. www.ehm.my [online]. [cit. 2021-02-12]. Dostupné online. 
↑ SODHY, Pamela. Review of Malaya and Singapore during the Japanese Occupation, Journal of Southeast Asian Studies Special Publication, No. 3. Crossroads: An Interdisciplinary Journal of Southeast Asian Studies. 1996, roč. 10, čís. 2, s. 168–170. Dostupné online [cit. 2021-02-12]. ISSN 0741-2037. 
↑ AKASHI, Yoji. Japanese Policy Towards the Malayan Chinese 1941-1945. Journal of Southeast Asian Studies. 1970, roč. 1, čís. 2, s. 61–89. Dostupné online [cit. 2021-02-12]. ISSN 0022-4634. 
↑  Tunku Abdul Rahman Putra Alhaj | prime minister of Malaysia. Encyclopedia Britannica [online]. [cit. 2021-02-12]. Dostupné online. (anglicky) 
↑ BOWIE, Nile. Fifty years on, fateful race riots still haunt Malaysia. Asia Times [online]. 2019-05-29 [cit. 2021-02-12]. Dostupné online. (anglicky) 
↑ WICKS, Peter. The New Realism: Malaysia since 13 May, 1969. The Australian Quarterly. 1971, roč. 43, čís. 4, s. 17–27. Dostupné online [cit. 2021-02-12]. ISSN 0005-0091. DOI 10.2307/20634465. 
↑  Malajsie: Země rozkročená nad mořem. 100+1 zahraniční zajímavost [online]. 2013-05-12 [cit. 2019-11-12]. Dostupné online. (anglicky) 
↑  Malajsie bude mít nejstaršího premiéra na světě, je mu 92 let. iDNES.cz [online]. 2018-05-10 [cit. 2019-11-12]. Dostupné online. 
↑  Malajsie - Obecné geografické informace. Malajsie.cz [online]. Dostupné v archivu pořízeném z originálu dne 2018-12-20. 
↑  Biodiversity, Australia State of the Environment Report 2001 (Theme Report): The meaning, significance and implications of biodiversity (Megadiverse countries). web.archive.org [online]. 2008-12-08 [cit. 2018-12-08]. Dostupné v archivu pořízeném z originálu. 
↑  Malaysia king: Sultan Muhammad V sworn in [online]. 13 December 2016. Dostupné online. (anglicky) Je zde použita šablona {{Cite web}} označená jako k „pouze dočasnému použití“.
↑ Malaysischen König dankt ab. Frankfurter Allgemeine Zeitung, 7. ledna 2019, s. 5 (německy).
↑ Ministerstvo zahraničních věcí ČR – Malajsie, navštíveno 27. března 2017
↑ Der Standard: Malaysia krönte neuen König, 13. prosince 2011
↑ QURAISHI, Muzammil. Case Study 3: The Death Penalty in Malaysia. Příprava vydání Muzammil Quraishi. London: Palgrave Macmillan UK (Palgrave Advances in Criminology and Criminal Justice in Asia). Dostupné online. ISBN 978-1-137-49101-5. DOI 10.1057/978-1-137-49101-5_7. S. 141–154. (anglicky) DOI: 10.1057/978-1-137-49101-5_7. 
↑ ABAD, Michelle. How effective is the death penalty in Malaysia, China, and Indonesia?. Rappler [online]. [cit. 2021-02-12]. Dostupné online. (anglicky) 
↑ PLATT, Eric. These Economies Will Dominate The World In 2050. Business Insider [online]. [cit. 2021-02-12]. Dostupné online. 
↑ LEE, RAYMOND L.M. The Ethnic Implications of Contemporary Religious Movements and Organizations in Malaysia. Contemporary Southeast Asia. 1986, roč. 8, čís. 1, s. 70–87. Dostupné online [cit. 2021-02-12]. ISSN 0129-797X. 
↑ SHAMSUL, A. B. Making Sense of the Plural-Religious Past and the Modern-Secular Present of the Islamic Malay World and Malaysia. Asian Journal of Social Science. 2005, roč. 33, čís. 3, s. 449–472. Dostupné online [cit. 2021-02-12]. ISSN 1568-4849. 
↑  Abdullah bin Abdul Kadir | Malaysian author. Encyclopedia Britannica [online]. [cit. 2021-02-11]. Dostupné online. (anglicky) 
↑  Magický „botičkář“ Jimmy Choo. www.primadona.estranky.cz [online]. [cit. 2018-12-02]. Dostupné online. 
↑  Michelle Yeoh: Sexy bondgirl se změnila v barmskou disidentku. Naštěstí jen ve filmu!. Kafe.cz [online]. [cit. 2021-02-12]. Dostupné online. 
↑  Do Malajsie za Sandokanem, přírodou a dobrodružstvím. Novinky.cz [online]. BORGIS [cit. 2018-12-02]. Dostupné online. 
↑  Malaysia. UNESCO World Heritage Centre [online]. [cit. 2021-02-11]. Dostupné online. (anglicky) 
↑ FERRARESE, Marco. Asia’s secret World Heritage site. www.bbc.com [online]. [cit. 2018-12-02]. Dostupné online. (anglicky) 
↑  Archiweb - Petronas Twin Towers. www.archiweb.cz [online]. 1997-01-01 [cit. 2018-12-02]. Dostupné online. 
↑  Muslim bude hledat Mekku na oběžné dráze. iDNES.cz [online]. 2007-09-23 [cit. 2018-12-02]. Dostupné online. 
↑  Za jídlem do Malajsie. Prima Fresh [online]. [cit. 2021-02-11]. Dostupné online. 
↑  5 Most Popular Malaysian Beverages. www.tasteatlas.com [online]. [cit. 2021-02-11]. Dostupné online. 
↑  Chong Wei LEE - Olympic Badminton | Malaysia. International Olympic Committee [online]. 2021-02-08 [cit. 2021-02-12]. Dostupné online. (anglicky) 
↑  Nicol David | Biography, Titles, & Facts. Encyclopedia Britannica [online]. [cit. 2021-02-12]. Dostupné online. (anglicky) 
↑  Sports and Recreation Malaysia. Travel to Malaysia.com [online]. [cit. 2018-12-02]. Dostupné v archivu pořízeném dne 2018-12-02. (anglicky) 
↑  Alex Yoong psal v Monze historii. iDNES.cz [online]. 2001-09-17 [cit. 2021-02-12]. Dostupné online. 
Literatura[editovat | editovat zdroj]
ZBOŘIL, Zdeněk. Dějiny Malajsie, Singapuru a Bruneje. Praha: Nakladatelství Lidové noviny, 2009. ISBN 978-80-7106-501-2. 
SLAVICKÝ, Stanislav. Scénické tradice jihovýchodní Asie. Praha: KANT, 2015. ISBN 978-80-7437-175-2. 
Externí odkazy[editovat | editovat zdroj]
 Slovníkové heslo Malajsie ve Wikislovníku
 Obrázky, zvuky či videa k tématu Malajsie na Wikimedia Commons 
 Malaysia - Amnesty International Report 2011 [online]. Amnesty International [cit. 2011-08-16]. Dostupné v archivu pořízeném dne 2011-08-15. (anglicky) 
 Malaysia (2011) [online]. Freedom House [cit. 2011-08-16]. Dostupné v archivu pořízeném dne 2011-05-21. (anglicky) 
Bertelsmann Stiftung. BTI 2010 — Malaysia Country Report [online].  Gütersloh: Bertelsmann Stiftung, 2009 [cit. 2011-08-16]. Dostupné v archivu pořízeném dne 2011-05-21. (anglicky) 
Bureau of East Asian and Pacific Affairs. Background Note: Malaysia [online]. U.S. Department of State, 2011-08-03 [cit. 2011-08-16]. Dostupné online. (anglicky) 
CIA. The World Factbook - Malaysia [online]. Rev. 2011-07-25 [cit. 2011-08-16]. Dostupné v archivu pořízeném dne 2010-12-28. (anglicky) 
Library of Congress. Country Profile: Malaysia [online]. 2006-09-27 [cit. 2011-08-16]. Dostupné online. (anglicky) 
Zastupitelský úřad ČR v Kuala Lumpur. Souhrnná teritoriální informace: [online]. Businessinfo.cz, 2011-03-31 [cit. 2011-08-16]. Dostupné v archivu pořízeném dne 2012-01-11. 
Zakaria Bin Ahmad, a kol. Malaysia [online]. Encyclopaedia Britannica [cit. 2011-08-16]. Dostupné online. (anglicky) 
  Státy a území v Asii    Nezávislé státy  
Afghánistán
Arménie
Ázerbájdžán
Bahrajn
Bangladéš
Bhútán
Brunej
Čína
Egypt
Filipíny
Gruzie
Indie
Indonésie
Irák
Írán
Izrael
Japonsko
Jemen
Jižní Korea
Jordánsko
Kambodža
Katar
Kazachstán
Kuvajt
Kypr
Kyrgyzstán
Laos
Libanon
Malajsie
Maledivy
Mongolsko
Myanmar (Barma)
Nepál
Omán
Pákistán
Rusko
Saúdská Arábie
Severní Korea
Singapur
Spojené arabské emiráty
Sýrie
Srí Lanka
Tádžikistán
Thajsko
Turecko
Turkmenistán
Uzbekistán
Vietnam
Východní Timor     Teritoria, kolonie azávislá území  
Austrálie: (Ashmorův a Cartierův ostrov
Kokosové ostrovy
Vánoční ostrov)
Čína: (Hongkong
Macao)
Spojené království: (Akrotiri a Dekelia
Britské indickooceánské území)    Územní celky se spornýmmezinárodním postavením  
Abcházie
Arcach
Jižní Osetie
Palestina
Severní Kypr
Tchaj-wan  
  Státy a území ležící na břehu Indického oceánu    Afrika  
Džibutsko
Egypt
Eritrea
Francie
Mayotte
Réunion
Jihoafrická republika
Keňa
Komory
Madagaskar
Mauricius
Mosambik
Seychely
Somálsko
Somaliland
Súdán
Tanzanie     Asie  
Bahrajn
Bangladéš
Britské indickooceánské území Spojené království
Indie
Indonésie
Irák
Izrael
Írán
Jemen
Jordánsko
Katar
Kokosové (Keelingovy) ostrovy (Austrálie)
Kuvajt
Malajsie
Maledivy
Myanmar
Omán
Pákistán
Saúdská Arábie
Spojené arabské emiráty
Srí Lanka
Thajsko
Timor Leste
Vánoční ostrov (Austrálie)    Další  
Antarktida
Australské antarktické území
Francouzská jižní a antarktická území
Heardův ostrov a McDonaldovy ostrovy
Austrálie  
Členství v mezinárodních organizacích
  Commonwealth (Společenství národů)    Řádné členské země  
Antigua a Barbuda • Austrálie • Bahamy • Bangladéš • Barbados • Belize • Botswana • Brunej • Dominika • Fidži • Gambie • Ghana • Grenada • Guyana • Indie • Jamajka • Jihoafrická republika • Kamerun • Kanada • Keňa • Kiribati • Kypr • Lesotho • Malajsie • Malawi • Malta • Mauricius • Mosambik • Namibie • Nauru • Nigérie • Nový Zéland • Pákistán • Papua Nová Guinea • Rwanda • Samoa • Seychely • Sierra Leone • Singapur • Spojené království • Sv. Kryštof a Nevis • Svatá Lucie • Sv. Vincenc a Grenadiny • Svazijsko • Šalamounovy ostrovy • Srí Lanka • Tanzanie • Tonga • Trinidad a Tobago • Tuvalu • Uganda • Vanuatu • Zambie    Bývalí členové  
Irsko • Maledivy • Zimbabwe    Závislá území  
  Spojené království  
Akrotiri a Dekelia • Anguilla • Bermudy • Britské antarktické území • Britské indickooceánské území • Britské Panenské ostrovy • Falklandy • Gibraltar • Jižní Georgie a Jižní Sandwichovy ostrovy • Kajmanské ostrovy • Montserrat • Pitcairnovy ostrovy • Svatá Helena, Ascension a Tristan da Cunha • Turks a Caicos    Austrálie  
Ashmorův a Cartierův ostrov • Australské antarktické území •  Kokosové ostrovy •  Heardův a MacDonaldovy ostrovy •  Ostrovy Korálového moře •  Norfolk •  Vánoční ostrov     Nový Zéland  
Cookovy ostrovy • Niue • Rossova dependence • Tokelau  
  
  Organizace islámské spolupráce    Členové  
Afghánistán • Albánie • Alžírsko • Ázerbájdžán • Bahrajn • Bangladéš • Benin • Burkina Faso • Brunej • Čad • Džibutsko • Egypt • Gabon • Gambie • Guinea • Guinea-Bissau • Guyana • Indonésie • Írán • Irák • Jemen • Jordánsko • Kamerun • Katar • Kazachstán • Komory • Kuvajt • Kyrgyzstán • Libanon • Libye • Maledivy • Malajsie • Mali • Mauritánie • Maroko • Mosambik • Niger • Nigérie • Omán • Pákistán • Palestina • Pobřeží slonoviny • Saúdská Arábie • Senegal • Sierra Leone • Somálsko • Spojené arabské emiráty • Súdán • Surinam • Tádžikistán • Turecko • Tunisko • Togo • Turkmenistán • Uganda • Uzbekistán    Pozastavené členství  
Sýrie    Pozorovatelé  
Bosna a Hercegovina • Rusko • Středoafrická republika • Severní Kypr • Thajsko  
  Státy a území s členstvím v APEC     
Austrálie • Brunej • Čína • Filipíny • Hongkong • Chile • Indonésie • Japonsko • Jižní Korea • Kanada • Malajsie • Mexiko • Nový Zéland • Papua Nová Guinea • Peru • Rusko • Singapur • Spojené státy americké • Thajsko • Tchaj-wan • Vietnam  
  Státy a území s členstvím v ASEAN     
 Brunej •  Filipíny •  Indonésie •  Kambodža •  Laos •  Malajsie •  Myanmar •  Singapur •  Thajsko •  Vietnam  
  D8     
Bangladéš • Egypt • Indonésie • Írán • Malajsie • Nigérie • Pákistán • Turecko  
  Monarchie    Afrika  
Lesotho • Maroko • Svazijsko    Evropa  
Andorra • Belgie • Dánsko • Lichtenštejnsko • Lucembursko • Monako • Nizozemsko • Norsko •  Španělsko • Švédsko • Vatikán    Asie  
Bahrajn • Bhútán • Brunej • Kambodža • Japonsko • Jordánsko • Kuvajt • Malajsie • Omán • Katar • Saúdská Arábie • Thajsko • Spojené arabské emiráty    Oceánie  
Tonga    Commonwealthrealm  
Antigua a Barbuda • Austrálie • Bahamy • Belize • Grenada • Jamajka • Kanada • Nový Zéland • Papua Nová Guinea • Spojené království • Svatá Lucie • Svatý Kryštof a Nevis • Svatý Vincenc a Grenadiny • Šalomounovy ostrovy • Tuvalu  
Autoritní data 
NKC: ge129933
BIBSYS: 99056428
BNE: XX452375
BNF: cb11945050f (data)
CANTIC: 981058616198106706
CiNii: DA03173300
GND: 4037203-0
HDS: 003420
ISNI: 0000 0001 2177 5970
LCCN: n79022246, sh85080109
MBAREA: 305d19c7-c040-349c-8d5f-6ac75d2d2a09
NARA: 10035733
NDL: 00567491
NLA: 35323768
NLI: 987007264941505171, 987007554955605171
NLK: KAB202014144
SELIBR: 153273
SUDOC: 027400212
TDVİA: malezya
Trove: 911758
VIAF: 128419926
 WorldCat Identities (skrze VIAF): 128419926
Portály: Geografie
Citováno z „https://cs.wikipedia.org/w/index.php?title=Malajsie&oldid=23024176“
Kategorie: MalajsieStáty AsieAsijské monarchieStáty a území vzniklé roku 1957Státy CommonwealthuSkryté kategorie: Údržba:Články s dočasně použitou šablonouMonitoring:Články s výpočtyČástečné pahýlyMonitoring:Články přeložené z enwikiMonitoring:Články s identifikátorem NKCMonitoring:Články s identifikátorem BIBSYSMonitoring:Články s identifikátorem BNEMonitoring:Články s identifikátorem BNFMonitoring:Články s identifikátorem CANTICMonitoring:Články s identifikátorem CINIIMonitoring:Články s identifikátorem GNDMonitoring:Články s identifikátorem HDSMonitoring:Články s identifikátorem ISNIMonitoring:Články s identifikátorem LCCNMonitoring:Články s identifikátorem MusicBrainz oblastMonitoring:Články s identifikátorem NARAMonitoring:Články s identifikátorem NDLMonitoring:Články s identifikátorem NLAMonitoring:Články s identifikátorem NLIMonitoring:Články s identifikátorem NLKMonitoring:Články s identifikátorem SELIBRMonitoring:Články s identifikátorem SUDOCMonitoring:Články s identifikátorem TDVİAMonitoring:Články s identifikátorem TroveMonitoring:Články s identifikátorem VIAFMonitoring:Články s identifikátory WorldCat-VIAF
 Stránka byla naposledy editována 2. 8. 2023 v 19:25.
Text je dostupný pod licencí Creative Commons Uveďte původ – Zachovejte licenci, případně za dalších podmínek. Podrobnosti naleznete na stránce Podmínky užití.
Ochrana osobních údajů
O Wikipedii
Vyloučení odpovědnosti
Kontaktujte Wikipedii
Kodex chování
Mobilní verze
Vývojáři
Statistiky
Prohlášení o cookies
Přepnout omezenou šířku obsahu