Fondazione Mansutti - Wikipedia
Fondazione Mansutti
Da Wikipedia, l'enciclopedia libera.
Vai alla navigazione
Vai alla ricerca
Fondazione MansuttiSala d'ingresso della fondazione.
TipoONLUS
Fondazione2004
FondatoreFrancesco Mansutti
Scopovalorizzazione del patrimonio culturale sulla storia dell'assicurazione
Sede centrale Milano
Sito web
Modifica dati su Wikidata · Manuale
La Fondazione Mansutti è una fondazione italiana, con sede a Milano, dedicata alla storia dell'assicurazione.
La Fondazione è uno dei principali enti italiani che opera specificamente nella tutela e nella valorizzazione di beni d'interesse storico e artistico connessi alla storia dell'assicurazione[1].
Indice
1 Scopi e attività
2 Il patrimonio
2.1 La biblioteca
2.2 L'Archivio storico e le raccolte museali
2.2.1 Le polizze e le azioni
2.2.2 I manifesti
2.2.3 Le targhe incendio
3 Le pubblicazioni
3.1 Quaderni di sicurtà
3.2 L'affascinante storia dell'assicurazione
3.3 I manifesti e l'assicurazione
4 Le mostre
5 La biblioteca digitale
6 Soci
6.1 Soci Benemeriti
7 Note
8 Bibliografia
9 Altri progetti
10 Collegamenti esterni
Scopi e attività[modifica | modifica wikitesto]
Costituita nel 2004[2] con l'obiettivo di raccogliere e tutelare un patrimonio librario, archivistico e museale, costituitosi nell'arco di oltre cinquanta anni di ricerche, che documenta la storia dell'assicurazione a partire dal XV secolo, la Fondazione Mansutti si prefigge «di costituire un punto di riferimento per l'analisi e la ricerca sulla storia e sull'economia dell'assicurazione in Italia e nelle altre nazioni che hanno significative esperienze storiche sull'argomento»
[3] e di mettere in atto accordi e convenzioni con centri di ricerca e istituzioni pubbliche e private. Per conseguire questi scopi nel 2013 Fondazione è stata dotata di un Comitato Scientifico.
Il patrimonio[modifica | modifica wikitesto]
La sala rosa
La sala grande
La Fondazione possiede un patrimonio culturale costituito da una biblioteca e tre distinte raccolte di carattere archivistico e museale: manifesti, polizze, azioni e targhe incendio.
La biblioteca[modifica | modifica wikitesto]
Il patrimonio librario è costituito da circa seimila volumi e consiste in libri antichi, libri moderni e periodici incentrati sulla storia assicurativa; fanno parte della biblioteca anche alcuni manoscritti, tra cui il trattato sull'usura di San Bernardino da Siena della seconda metà del XV secolo[4] e la rare prime edizioni del Tractatus de assecurationibus del portoghese Pedro de Santarém[5] e del Tractatus de jure assecurationum del tedesco Johann Adolph Krohn.[6] La Fondazione Mansutti è presente all'interno dell'Anagrafe delle biblioteche italiane e il suo patrimonio librario (libri antichi e moderni) può essere ricercato anche nell'OPAC dell'Istituto Centrale per il Catalogo Unico e del Servizio Bibliotecario Nazionale. Nel 2019 oltre un centinaio di volumi della biblioteca dedicati alla storia delle compagnie assicurative in Italia è stato oggetto di digitalizzazione all'interno del progetto Biblioteca Digitale Lombarda.
L'Archivio storico e le raccolte museali[modifica | modifica wikitesto]
L'archivio storico della Fondazione comprende una raccolta di oltre 2800 polizze e di 200 azioni di compagnie assicurative, mentre le raccolte museali consistono in una collezione di circa 450 manifesti pubblicitari di compagnie assicurative e in un fondo di 837 targhe incendio raccolte in Italia e in Ungheria.
Le polizze e le azioni[modifica | modifica wikitesto]
La collezione di polizze comprende esemplari provenienti da ogni parte del mondo, stipulati in un arco cronologico che va dalla seconda metà del XVI secolo fino alla metà del XX secolo. I contratti più antichi sono redatti a mano e assicurano il trasporto di merci via mare[7]; il fondo custodisce, tra le altre, polizze maltesi del XIX secolo, polizze sulla vita degli schiavi, quelle contro il rischio di richiamo alle armi o sull'investimento dei risparmi dei giovani Balilla.
La raccolta di azioni comprende documenti di compagnie di assicurazione italiane e straniere a partire dal XVIII secolo fino alla metà del XX secolo.
I manifesti[modifica | modifica wikitesto]
I manifesti[8], realizzati per conto di compagnie assicurative italiane e straniere, sono stati prodotti tra la seconda metà del XIX secolo e la prima metà del XX secolo. Il periodo storico maggiormente rappresentato si colloca tra il 1890 e il 1915, l'età d'oro della cartellonistica. La presenza più significativa è quella dei manifesti italiani e francesi; la collezione include esemplari provenienti anche da altri paesi, tra cui Svizzera, Paesi Bassi, Russia, Asia e Stati Uniti. Circa la metà dei manifesti della collezione è stata catalogata nel SIRBeC (Sistema Informativo Regionale Beni Culturali) della Regione Lombardia e può essere consultata nel portale Lombardia Beni Culturali.
Le targhe incendio[modifica | modifica wikitesto]
La raccolta di targhe incendio, frutto del dono di Vito Platania, studioso fiorentino e collezionista di targhe, è costituita da 637 targhe di compagnie assicurative attive in Italia dagli inizi del XIX secolo e da una collezione di 200 targhe ungheresi. Affisse fin dal XVII secolo all'ingresso degli stabili assicurati, avevano lo scopo di segnalare il nome della compagnia alle squadre private di pompieri che intervenivano in caso d'incendio[9].
Le pubblicazioni[modifica | modifica wikitesto]
La sala Platania
Parte dell'esposizione museale
Quaderni di sicurtà[modifica | modifica wikitesto]
Nel Medioevo, quaderni di sicurtà era il termine con cui venivano chiamati i registri contabili sui quali le aziende di commercio annotavano gli elementi essenziali dei contratti di assicurazione sottoscritti[10]. Quaderni di sicurtà è anche il titolo del catalogo dei libri conservati nella biblioteca della Fondazione. Apparso nella sua prima edizione nel 1996[11], è stato aggiornato con una nuova edizione nel 2012, nella quale sono descritte 470 opere antiche nel volume cartaceo e oltre 3000 opere moderne (stampate a partire dal 1831) nel cd-rom allegato.
L'affascinante storia dell'assicurazione[modifica | modifica wikitesto]
Il volume, intitolato L'affascinante storia dell'assicurazione, racconta sette secoli di storia dell'assicurazione, dalle prime polizze dei mercanti fiorentini e genovesi alle controversie fra canonisti e moralisti sulla liceità del contratto assicurativo, fino al successivo sviluppo del calcolo delle probabilità e la nascita delle prime compagnie di assicurazione. L'apparato iconografico include una selezione di manifesti pubblicitari conservati presso la Fondazione e a firma di illustratori italiani come Marcello Dudovich, Gino Boccasile, Osvaldo Ballerio e Leopoldo Metlicovitz[12].
I manifesti e l'assicurazione[modifica | modifica wikitesto]
Il volume, intitolato I manifesti e assicurazione, raccoglie un ricco apparato iconografico, costituito da 130 manifesti pubblicitari conservati presso la Fondazione e realizzati da illustratori e cartellonisti italiani e stranieri, come Adolf Hohenstein, i triestini Marcello Dudovich e Leopoldo Metlicovitz, Federico Seneca e Umberto Boccioni[13]. 
Le mostre[modifica | modifica wikitesto]
Scacco al rischio!
Dal 28 gennaio al 9 aprile 2016 la Biblioteca Sormani di Milano ha ospitato la mostra Scacco al rischio! Fortuna, sventura, calcolo nell'assicurazione dal Medioevo a oggi[14] organizzata dalla Fondazione e curata da Marina Bonomelli e Claudia Di Battista, con il contributo di Fondazione Cariplo. In esposizione sono stati presentati rari documenti come libri, polizze, targhe-incendio, manifesti, provenienti dal patrimonio della Fondazione e dall'Archivio di Stato di Genova.
Ond'evitar tegole in testa!
Dall'11 ottobre 2019 al 15 gennaio 2020 APE Parma Museo di Parma ha ospitato la mostra Ond'evitar tegole in testa! Sette secoli di assicurazione[15] organizzata dalla Fondazione e curata da Marina Bonomelli e Claudia Di Battista, con il contributo di ANIA. In esposizione, oltre a numerosi documenti come libri antichi, targhe-incendio, orologi-salvadaio e polizze, erano esposti 94 manifesti pubblicitari, provenienti dal patrimonio della Fondazione. La parte finale dell'esposizione è stata dedicata a Ugo Nespolo e alla sua interpretazione del mondo assicurativo.
Un mare di rischi
Dal 30 gennaio al 29 marzo del 2020 il Galata Museo del Mare di Genova ha ospitato la mostra Un mare di rischi - tra pirati, scommesse e mercanti[16] organizzata dalla Fondazione e curata da Marina Bonomelli e Claudia Di Battista, in collaborazione con Mu.MA e l'Associazione Promotori Musei del Mare e con il contributo di MR InternationalLawyers e SIAT - Società Italiana di Assicurazioni. In esposizione erano presenti libri antichi, manoscritti, polizze e azioni di compagnie assicurative, targhe-incendio e una selezione di manifesti pubblicitari, provenienti dal patrimonio della Fondazione. Inoltre, è stata esposta la prima polizza di assicurazione giunta sino a noi, stipulata nel 1343 da un notaio genovese e custodita presso l'Archivio di Stato di Genova.
La biblioteca digitale[modifica | modifica wikitesto]
Incipiunt statuta albingane, 1519 (Da  Fondazione Mansutti, biblioteca digitale.)
La Fondazione ha dato il via alla digitalizzazione dei propri testi antichi più importanti dal punto di vista della tematica assicurativa. Le prime opere digitalizzate sono: De contractibus et usuris di San Bernardino da Siena (XV secolo), Tractatus de assecurationibus & sponsionibus mercatorum di Pedro Santerna (1552), Tractatus de assecurationibus di Benvenuto Stracca (1569), An Essay on Insurances di Nicolas Magens (1755), Traité des assurances et des contrats à la grosse di Balthazard Marie Émérigon (1783), Trattato delle assicurazioni marittime di Ascanio Baldasseroni (1801)[17].
Soci[modifica | modifica wikitesto]
Soci Benemeriti[modifica | modifica wikitesto]
Le persone che rivestono il ruolo di soci benemeriti sono:
Umberto Alessi
Hugo Arber
Carla Maria Barin
Ruy de Carvalho
Giancarlo Ciceri
Roberto del Signore
Giorgio Galbiati
Emilio Giannelli
Luigi Giudice
Jean-Pierre Hardegger
Gianni Mantegani
Massimo Massoni
Enrico Molisani
Alberto Pagliano
Domenico Panarelli
Vito Platania †
Roberto Pontremoli
Giovanni Ramoino
Giorgio Sacerdoti
Michael Zanetti
Note[modifica | modifica wikitesto]
^ V. Bruno. Per affari e per amore. Gli italiani e le assicurazioni dal Risorgimento a oggi. Milano: Rizzoli, 2011, p. 138.
^ C. Dossi, I Mansutti, quasi una dinastia..., in Primato Magazine, Anno 5, n. 10, gennaio 2009, p. 16.
^ Cfr. l'articolo 3.2 dello Statuto della Fondazione.
^ M. Bonomelli, Sicurezza e buona fede. La Mansutti di Milano, in Charta, n. 63, Verona, Nova Charta, 2003, p. 75.
^ L. Giudice, Celeste Biblioteca, in Assinews, n. 214, novembre 2010, p. 69.
^  Dettaglio, su storiadelleassicurazioni.com. URL consultato il 7 aprile 2021.
^ G. Belletti, Per terra e per mare. Polizze assicurative della Mansutti di Milano, in Charta, n. 65, Verona, Nova Charta, 2003, p. 38.
^ C. Di Battista, Assicuratevi! Dalla collezione della Fondazione Mansutti di Milano, in Charta, n. 86, Verona, Nova Charta, 2007, p. 84.
^ G. Florio Stilli, Che incanto a Londra, le targhe d'epoca, in Giornale delle Assicurazioni, (lug.-ago. 1983), n. 33-34, p. 55.
^ M. Bonomelli, Quaderni di Sicurtà, Antea edizioni 1996, p. 7.
^ F. Farina, La Fondazione Mansutti, un luogo prezioso, in Broker. Periodico dell'AIBA-Associazione Italiana Brokers di Assicurazioni e Riassicurazioni, n. 151, gen.-feb. 2014, p. 44.
^ M. Bonassina, L'orgoglio delle assicurazioni: un libro per smentire Woody Allen, in Corriere della Sera, lunedì 30 maggio 2016, p. 29.
^ https://www.storiadelleassicurazioni.com/le-nostre-pubblicazioni
^  Chiara Vanzetto, Quando le assicurazioni affidavano la comunicazione a boccioni e mucha, in Il Corriere della Sera, 28 gennaio 2016. URL consultato il 5 maggio 2016.
^ L.M., APE Museo, le polizze vip da Marilyn Monroe a Papa Paolo VI, in Gazzetta di Parma, 11 ottobre 2019
^ F. Pozzo, Il rischio sul mare, quando a imbarcarsi è l’assicurazione, in La Stampa, 07 febbraio 2020
^ Per una descrizione dettagliata delle opere digitalizzate consultare il sito internet: www.storiadelleassicurazioni.com
Bibliografia[modifica | modifica wikitesto]
 Emilio Pasanisi, Aggravamento del rischio, Perugia, Grafica di Salvi e C., 1958, SBN IT\ICCU\SBL\0492833.  2. Convegno per la trattazione dei temi assicurativi, Perugia, 7-9 settembre 1958.
Roberto Baglioni, Guida agli archivi e alle fonti storiche delle assicurazioni in Italia, Venezia, Marsilio, 2003.
Vittorio Bruno, Per affari e per amore. Gli italiani e le assicurazioni dal Risorgimento a oggi, Milano, Rizzoli, 2011.
Paolo Garonna (a cura di), Assicurare 150 anni di Unità d'Italia. Il contributo delle assicurazioni allo sviluppo del Paese, Roma, ANIA, 2011.
Harold James, Peter Borscheid, David Gugerli, The Value of Risk. Swiss Re and the History of Reinsurance, Oxford, Oxford University Press, 2013.
Amedeo Lepore, "Business History in Italy and the New Digital Frontiers: Archives and IT Sources (Part 2)". Social Sciences Research Network, 2 febbraio 2012, [1]
Angela Nuovo (a cura di), Biblioteche private in età moderna e contemporanea: Atti del convegno internazionale, Udine, 18-20 ottobre 2004, Milano, Bonnard, 2005.
Alberto Piccinini (a cura di), Benvenuto Straccha. Ex antiquitate renascor: Atti del Convegno, Ancona, 22 febbraio A.D. 2013, Loggia dei Mercanti, Ancona, Gabbiano, 2014.
Swiss Reinsurance Company, La storia delle assicurazioni in Italia,  Zurigo, Swiss Re, 2014.
Altri progetti[modifica | modifica wikitesto]
Altri progetti
Wikimedia Commons
 Wikimedia Commons contiene immagini o altri file sulla Fondazione Mansutti
Collegamenti esterni[modifica | modifica wikitesto]
Sito ufficiale della Fondazione
V · D · MBiblioteche di MilanoXIV secoloBiblioteca TrivulzianaXV secoloBiblioteca di Filosofia dell'Università degli Studi di Milano · Biblioteca di Studi giuridici e umanistici dell'Università degli Studi di MilanoXVII secoloBiblioteca AmbrosianaXVIII secoloBiblioteca Nazionale BraidenseXIX secoloBiblioteca comunale centrale di Milano · Biblioteca Campus Leonardo del Politecnico di Milano · Biblioteca d'Arte del Castello Sforzesco · Biblioteca del conservatorio Giuseppe Verdi · Biblioteca del Museo civico di storia naturale di MilanoXX secoloBiblioteca del Consiglio regionale della Lombardia · Biblioteca dell'Istituto per la scienza dell'amministrazione pubblica · Sala di consultazione Giuseppe Billanovich · Libro parlato Lions · Biblioteca del museo teatrale alla Scala · Ex cinema DumontXXI secoloBiblioteca europea di informazione e cultura · Fondazione Mansutti · Fondazione Memoria della DeportazioneArgomenti correlati: cascine di Milano · chiese di Milano · cucina milanese · dialetto milanese · grattacieli di Milano · idrografia di Milano · monumenti di Milano · musei di Milano · mura di Milano · ospedali di Milano · parchi e giardini di Milano · porte e pusterle di Milano · sport a Milano · storia di Milano · teatri di Milano · urbanistica di Milano · ville e palazzi di Milano
Controllo di autoritàVIAF (EN) 259904652 · LCCN (EN) nb2014026237 · GND (DE) 1099329876 · BNF (FR) cb16631297n (data) · WorldCat Identities (EN) lccn-nb2014026237
 Portale Letteratura Portale Milano
Estratto da "https://it.wikipedia.org/w/index.php?title=Fondazione_Mansutti&oldid=126857208"
Categorie: Archivi di MilanoBiblioteche di MilanoCategorie nascoste: P571 assente su WikidataP856 differente su WikidataVoci con codice VIAFVoci con codice LCCNVoci con codice GNDVoci con codice BNFVoci con codice WorldCat IdentitiesVoci non biografiche con codici di controllo di autorità
Menu di navigazione
Strumenti personali
Accesso non effettuatodiscussionicontributiregistratientra
Namespace
VoceDiscussione
italiano
Visite
LeggiModificaModifica wikitestoCronologia
Altro
Ricerca
Navigazione
Pagina principaleUltime modificheUna voce a casoNelle vicinanzeVetrinaAiutoSportello informazioni
Comunità
Portale ComunitàBarIl WikipedianoFai una donazioneContatti
Strumenti
Puntano quiModifiche correlatePagine specialiLink permanenteInformazioni paginaCita questa voceElemento Wikidata
Stampa/esporta
Crea un libroScarica come PDFVersione stampabile
In altri progetti
Wikimedia Commons
In altre lingue
Aggiungi collegamenti
 Questa pagina è stata modificata per l'ultima volta il 18 apr 2022 alle 18:54.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le condizioni d'uso per i dettagli.
Informativa sulla privacy
Informazioni su Wikipedia
Avvertenze
Codice di condotta
Versione mobile
Sviluppatori
Statistiche
Dichiarazione sui cookie