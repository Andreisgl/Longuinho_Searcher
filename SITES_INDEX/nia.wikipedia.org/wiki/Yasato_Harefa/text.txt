Yasato Harefa - Wikipedia
Yasato Harefa
Moroi ba Wikipedia
Ae ba navigasi
Ae ba wangalui
Uli mbuku Amakhoita Li Nono-Niha nifa'anö Yasato Harefa
Yasato Harefa (* Gunungsitoli 16 Mei 1945) no samösa zatua niha Keriso BNKP sabölö tehöngö börö ngawalö zinunö si no ifazökhi awö mbuku wamahaö Li Niha si no ifa'anö. Tuho halöŵönia ya'ia tobali guru PNS (pegawai negeri sipil).
Ösi
1 Sekola
2 Halöŵö ba musik
3 Halöŵö ba Li Niha
4 Sinura
5 Umbu
Sekola[bulö'ö | bulö’ö kode]
Heŵa'ae tumbu ia ba Danö Niha, ibörögö zekolania Yasato me 1957 ba SR (Sekolah Rakyat) Sibolga ba itohugö ba SMP Negri Sibolga (1960). Awena aefa da'ö manohugö sekola ia ba SMA Negri Gunungsitoli (1963). Me no awai ba möi ia kuliah ba Universitas HKBP Nommensen ba Pematangsiantar (1968) wangai Li ba Sastra Inggris. Aefa da'ö kuliah zui ia ihalö Pendidikan Umum ba IKIP Gunungsitoli (1975). Furi hö inönö na sa faoma kuliah Psikologi, Pendidikan ba Bimbingan ba IKIP Gunungsitoli (1987).
Halöŵö ba musik[bulö'ö | bulö’ö kode]
Tuho halöŵö nigogohe Yasato ba ya'ia tobali guru, he ba sekolah menengah ba he göi ba sekolah tinggi simane ba IKIP Gunungsitoli ba ba STT Sundermann Gunungsitoli. Baero tobali guru ihalö göi ngawalö-ngawalö halöŵö ba departemen pendidikan.
Ba hiza sabölö la'ila niha sato ba Danö Niha ya'ia halöŵönia ba bidang musik, baero wamazökhi oya zinunö pop simane Banuagu ba Olora, oya göi isura zinunö nifotöi mars ba himne ba Li Indonesia si mane Mars IKIP Gunungsitoli, Mars STT BNKP Sundermann ba oya danö bö'ö. Ya'ia göi zanura lirik li Indonesia zinunö Tanö Niha Mbanua Somasido.
Baero da'ö oya göi ifazökhi zinunö ni'anunöisi zekola wanunö (koor) he ba Li Niha ba he göi ba Li Indonesia.
Oya isura zinunö ba Li Niha börö me molo'ö ya'ia mo'amböta sibai ngawua zinunö ba Li Niha awö wa'asökhi note ba he lirik ngawalö zinunö si no so ba mo'amböta göi.
No göi fao Yasato ba wamörögö Band Iwada, so'anunöisi lagu-lagu Li Niha ba RRI Medan ba RRI Sibolga ero Salasa tanö owi moroi ba 1963 irugi 1969, heŵa'ae ha irugi 1964 fao ia. No lala da'a wamarongogö sinunö Li Niha ba zamondrondrongo radio ba zi sagörö Tanö Niha.
Halöŵö ba Li Niha[bulö'ö | bulö’ö kode]
Me 2002 Yasato manura mbuku gamakhoita li Nono Niha nibe töi Tata Bahasa Daerah Nias. Da'e mbuku sasese itörö tödö niha na larongo döi Yasato Harefa. No göi ifazökhi sambua kamus nisurania me 2016 ba ibe töi Kamus Sederhana Bahasa Indonesia-Nias. Buku kamus andre edöna terbit mangawuli ba ndröfi 2021 niraka Valemba, Yogyakarta.
Baero tata bahasa no göi isura mbuku ni'oguna'ö guru ba wamahaö Li Niha ba SD, i'otarai kelas sara irugi kelas önö, niraka me 2003 ba nibe töi Buku Pelajaran Bahasa Daerah Nias (Famahaö Li Nono-Niha) ba nifezawili Dinas Pendidikan Kabupaten Nias.
Sinura[bulö'ö | bulö’ö kode]
Yas Harefa, Tata Bahasa Daerah Nias, Gunungsitoli, 2002.
Yas Harefa, Kamus Sederhana Bahasa Indonesia-Nias, Yogyakarta, Valemba, 2021.
Umbu[bulö'ö | bulö’ö kode]
Tehalö moroi ba ngawalö nisura ba media sosial (Facebook ba ba WhatsApp). Oya foto ngawalö mbuku awö buklet nitema zanura föna wanura sura andre ba hiza lö tola mufairö yaŵa ba mbolokha gu'ö Commons.
Tehalö moroi ba "https://nia.wikipedia.org/w/index.php?title=Yasato_Harefa&oldid=20084"
Kategori: Ondröita Digital Nono NihaSeniman Ono NihaIlmuan Ono Niha
Lala wofanö
Fakake zamösana
Lö si möi bakhaFahuhuoKontribusiFazökhi akunAe si bakha
Namespaces
Nga'öröFahuhuosa
Li Niha
Famaigi
BasoBulö'öBulö’ö kodeFaigi waö-waö
Tohu-tohunia
Alui
Lala wofanö
Wikipedia:OlayamaSafuria tebulöGofu nga'örö
Ewali zato
AngombakhataBawagöli zatoLala wanuraMonganga afoNahia wamakoriNgawalö wanoloSangai halöŵö
Halöŵö bö'ö
WikikamusWikibuku
Fakake
Nikhaigö ba da'eSi fabö'ö si fakhaiFairö berkasNga'örö spesialKhai-khai permanenInfo nga'öröKutip nga'örö andre
Raka/Ekspor
Fazökhi sambua bukuFailo tobali PDFVersi niraka
Ba li bö'ö
Nönö khai-khai
 Afuriata tebulö'ö nga'örö andre ba 19 April 2023, 16.11
So nösi zura da'a ba Creative Commons Attribution-ShareAlike License;
Tola manö wa so na sa gonönöta si lö tola lö'ö mu'o'ö.
Bokai Terms of Use wamaigi wamotokhi ya'ia.
Kebijakan privasi
Sanandrösa Wikipedia
Fanimbagö
Kode Etik
Famaigi ba hape
Pengembang
Statistik
Sanandrösa ba kuki