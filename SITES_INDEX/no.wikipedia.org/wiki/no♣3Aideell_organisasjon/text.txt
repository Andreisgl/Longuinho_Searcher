Ideell organisasjon – Wikipedia
Ideell organisasjon
Fra Wikipedia, den frie encyklopedi
Hopp til navigering
Hopp til søk
En ideell organisasjon (på engelsk kalt nonprofit organization) er en juridisk person som arbeider utelukkende for et sosialt formål eller fremme av medlemmenes felles syn eller interesser og som og som ikke har til formål å tjene penger. Organisasjonsformen er i prinsippet uten betydning; ideelle organisasjoner kan for eksempel være organisert som stiftelser, foreninger eller aksjeselskaper. 
Innhold
1 Ikke-økonomisk formål
2 Ulike typer ideelle formål
3 Finansiering av ideelle organisasjoner
4 Se også
5 Referanser
6 Litteratur
7 Eksterne lenker
Ikke-økonomisk formål[rediger | rediger kilde]
Ideelle organisasjoner reinvesterer normalt eventuelt overskudd tilbake til organisasjonens formål. De ideelle organisasjonene skiller seg således fra kommersielle virksomheter ved at de ikke har fortjeneste som formål, men har et annet grunnlag for sin virksomhet. Mellom ordinær kommersiell virksomhet og ideelle organisasjoner har man såkalt sosialt entreprenørskap, som kombinerer ervervsformål med ideelle interesser. 
Nærings- og fiskeridepartementet har beskrevet ideelle organisasjoners egenart slik: «Når det gjelder organisasjonens formål skiller ideelle virksomheter seg fra kommersielle virksomheter ved at de ikke har profitt som formål, men har et annet grunnlag for sin virksomhet. Ideelle virksomheter har altså en virksomhetsidé som strekker seg ut over selve tjenesteproduksjonen og er preget av idealisme ved at den driftes uten økonomisk motiv, for å avhjelpe sosiale behov i samfunnet eller for å hjelpe bestemte utsatte grupper. Organisasjonen bidrar eksempelvis til å forfølge et sosialt formål og arbeider for samfunnets beste.»[1]
Ulike typer ideelle formål[rediger | rediger kilde]
Ideelle organisasjoner kan inndeles etter hva slags ikke-økonomisk formål de arbeider for. En allmennyttig organisasjon har som formål å fremme et bestemt allmennyttig formål, som fastsatt i organisasjonens vedtekter. En interesseorganisasjon arbeider i første rekke for interessene til en bestemt gruppe i samfunnet, der disse står i motsetning til andre gruppers interesser. Et livssynssamfunn er en organisert gruppe av personer som har ett bestemt religiøst eller ikke-religiøst livssyn. Et politisk parti er en sammenslutning av personer som ut fra et felles grunnsyn søker å øve innflytelse i de politiske beslutningsprosessene.
Finansiering av ideelle organisasjoner[rediger | rediger kilde]
Finansieringen av ideelle organisasjoner varierer. Ideelle foreninger vil som regel ha en årlig medlemskontigent, som ofte kan være supplert av et tilskudd fra det offentlige basert på antall medlemmer og/eller aktiviteten til organisasjonen. Videre kan donasjoner/gaver fra privatpersoner eller næringsliv  viktige inntekter for ideelle organisasjoner, i tillegg til offentlige tilskudd og inntekter fra kommersiell virksomhet. 
Ideelle organisasjoner kan også finansieres ved salg av varer og tjenester, så lenge overskuddet ikke tas ut som utbytte. Det er ikke uvanlig at slike organisasjoner selger kurs og/eller rådgivning knyttet til foreningens formål, slik at aktiviteten bidrar til formålet samtidig som det bidrar til organisasjonens drift. Men slik salgsvirksomhet kan også være uten tilknytning til formålet, som der et norsk idrettslag får inntekt av å selge dopapir til husstander eller av å plukke søppel på oppdrag fra kommunen. 
I tillegg til økonomisk bidrag fra medlemmer og fellesskapet og egen økonomisk virksomhet vil frivillig innsats ofte være en viktig innsatsfaktor i driften av en ideell organisasjon. Ved bruk av frivillig innsats fra medlemmer eller andre får organisasjonen gjennomført aktivitet som de ellers ville ha måttet betale for. I norsk sammenheng har Statistisk sentralbyrå beregnet at frivillig arbeid i 2017 samlet sett bidro med en verdiskapning tilsvarende 78 milliarder norske kroner.[2]
Se også[rediger | rediger kilde]
Ikke-statlig organisasjon
Referanser[rediger | rediger kilde]
^ «Høringsnotat til «Forslag til ny forskriftsbestemmelse om adgangen til å reservere anskaffelser av helse- og sosialtjenester for ideelle organisasjoner»» (PDF). Nærings- og fiskeridepartementet. 28. august 2018. Besøkt 25. februar 2023. 
^ «Satellittregnskap for ideelle og frivillige organisasjoner». SSB. 17. november 2020. Besøkt 25. februar 2023. 
Litteratur[rediger | rediger kilde]
Lars Korvald, red. (1. juni 1988). NOU 1988:17 – Frivillige organisasjoner (norsk). Oslo: Finans- og tolldepartementet. ISBN 82-583-0118-7. ISSN 0333-2306. 
Geir Woxholth, red. (22. juni 2006). NOU 2006:15 – Frivillighetsregister (norsk). Oslo: Kultur- og kirkedepartementet. ISBN 82-583-0893-9. ISSN 0333-2306. 
Bernard Enjolras, Kari Steen-Johnsen og Guro Ødegård, red. (21. august 2012). Deltagelse i frivillige organisasjoner – Forutsetninger og effekter. (norsk). Bergen / Oslo: Senter for forskning på sivilsamfunn og frivillig sektor, på oppdrag fra Kulturdepartementet. ISBN 978-82-7763-391-6. ISSN 1891-2176. 
Geir Woxholth, (2020) Foreningsrett – med samvirkeloven. 4. utgave. Oslo: Gyldendal. ISBN 978-82-0554-1818.
Eksterne lenker[rediger | rediger kilde]
«Stiftelse». brreg.no. 28. februar 2022. Besøkt 25. februar 2023. 
«Lag og foreninger». brreg.no. 5. oktober 2022. Besøkt 25. februar 2023. 
«Aksjeselskap». brreg.no. 20. februar 2020. Besøkt 25. februar 2023. 
Oppslagsverk/autoritetsdataEncyclopædia Britannica · Nationalencyklopedin · GND · LCCN · BNF · BNF (data) · NDL · NKC · NKC
Hentet fra «https://no.wikipedia.org/w/index.php?title=Ideell_organisasjon&oldid=23345796»
Kategori: Ideelle organisasjonerSkjulte kategorier: Artikler med autoritetsdatalenker fra WikidataSider som bruker magiske ISBN-lenker
Navigasjonsmeny
Personlig
Ikke logget innBrukerdiskusjonBidragOpprett kontoLogg inn
Navnerom
ArtikkelDiskusjon
norsk bokmål
Visninger
LesRedigerRediger kildeVis historikk
Mer
Søk
Navigasjon
ForsideSvaksynteUtmerkede artiklerHjelpSiste endringer
Prosjekt
StilmanualProsjektportalTingetTorgetNybegynnerforumNotiserKonkurranserTilfeldig side
Wikipedia
Kontakt WikipediaDonerWikimedia Norge
Eksterne søk
Lager
På andre prosjekter
Wikimedia Commons
Skriv ut/eksporter
Last ned som PDFUtskriftsvennlig versjon
Verktøy
Lenker hitRelaterte endringerSpesialsiderPermanent lenkeSideinformasjonSiter denne sidenWikidata-element
På andre språk
DanskSvenskaAfrikaansالعربيةAsturianuবাংলাBân-lâm-gúБашҡортсаБеларускаяБеларуская (тарашкевіца)БългарскиCatalàČeštinaCymraegDeutschEestiΕλληνικάEnglishEspañolEsperantoEuskaraفارسیFrançaisFryskGalegoГӀалгӀай客家語/Hak-kâ-ngî한국어हिन्दीHrvatskiBahasa IndonesiaIsiZuluItalianoעבריתҚазақшаКыргызчаLatinaLatviešuLietuviųMagyarമലയാളംमराठीBahasa MelayuMinangkabauNederlands日本語Oʻzbekcha / ўзбекчаਪੰਜਾਬੀPolskiPortuguêsRomânăРусскийShqipසිංහලSimple EnglishSlovenčinaSlovenščinaکوردیСрпски / srpskiSrpskohrvatski / српскохрватскиSuomiTagalogதமிழ்Татарча / tatarçaไทยTürkçeУкраїнськаاردوTiếng ViệtWalon吴语粵語中文
Rediger lenker
 Denne siden ble sist redigert 25. feb. 2023 kl. 11:34.
Innholdet er tilgjengelig under Creative Commons-lisensen Navngivelse-DelPåSammeVilkår, men ytterligere betingelser kan gjelde. Se bruksvilkårene for detaljer.
Personvern
Om Wikipedia
Forbehold
Atferdsnorm
Mobilvisning
Utviklere
Statistikk
Erklæring om informasjonskapsler