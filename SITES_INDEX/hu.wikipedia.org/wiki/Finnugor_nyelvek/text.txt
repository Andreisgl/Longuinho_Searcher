Finnugor nyelvek – Wikipédia
Finnugor nyelvek
A Wikipédiából, a szabad enciklopédiából
Ez a közzétett változat, ellenőrizve: 2023. április 18.
3 változtatás vár ellenőrzésre.Pontosságellenőrzött
Ugrás a navigációhoz
Ugrás a kereséshez
A finnugor nyelvek elterjedése Európában és Ázsiában
A finnugor nyelvek az uráli nyelvcsalád nagyobbik csoportja. A finnugor nyelvek közé 15 élő és 2 holt nyelv tartozik. (A dialektus jellegű nyelveket külön számolva összesen 30 nyelv.) Ezek a nyelvek egymással bizonyos rokon vonásokat mutatnak a szerkezetüket és az alapszókincsüket tekintve. A finnugor nyelveket mintegy 24 millió ember beszéli a Kárpát-medencében, valamint Észak-Európa, Kelet-Európa és Nyugat-Szibéria hatalmas kiterjedésű területén. A finnugor nyelvek távolabbi rokoni kapcsolatát állapították meg a Szibériában beszélt szamojéd nyelvekkel. A két nyelvcsoport együtt alkotja az uráli nyelvcsaládot.
A magyar nyelvet a finnugor nyelveken belül az ugor nyelvek csoportjába sorolják. Ide tartozik még a Szibériában, az Urál-hegységtől keletre élő obi-ugorok, a manysik (vogulok) és hantik (osztjákok) nyelve.
A finnugor népek a finnugor nyelveket beszélő népek összefoglaló elnevezése. A legnagyobb lélekszámú finnugor nyelvű népek a magyarok, a finnek, az észtek és a mordvinok. A nyelvrokonság és az egyes népek genetikai rokonsága általában eltér egymástól, a nyelv története és a nép története ritkán azonos.
A finnugor nyelvrokonság vizsgálatával, a finnugor nyelvek és az ezeket beszélő népek kultúrájának összehasonlító tanulmányozásával a finnugrisztika foglalkozik. Művelői, a finnugristák elsősorban magyar, finn és észt nyelvészek, de számos más országban is vannak finnugrista kutatók.
Fejes László nyelvész cikke szerint feltételezhető, hogy a finnugor elnevezéséből „politikai okokból” maradt ki a "magyar".[1] Mások azonban cáfolják ezt, rámutatva, hogy a finn nevet a nyelvcsalád egy ágára használták, amit ma finnségi, illetve balti-finn nyelveknek neveznek. Mindenesetre a teljes nyelvcsalád nevét nem modernizálták.[2]
Tartalomjegyzék
1 Felosztás
2 Földrajzi elterjedés
3 Kritikák
4 Jegyzetek
5 Források
6 További információk
7 Kapcsolódó szócikkek
8 Wikipédiák a finnugor nyelveken
Felosztás[szerkesztés]
Ugor ág
magyar
obi-ugor nyelvek
manysi (vogul)
hanti (osztják)
Finn-permi ág
Permi csoport
udmurt (votják)
komi (komi-zürjén vagy zürjén)
permják (komi-permják)
Finn-volgai csoport
Mari (cseremisz)
Mordvin (erza, moksa és muroma (kihalt) dialektus)
Számi nyelvek (vagy lapp nyelvek)
Balti finn nyelvek (vagy finnségi vagy egyszerűen finn nyelvek)
északi csoport
finn (két nagy dialektusa, a meänkieli és a kven, egyesek szerint különálló nyelvek)
izsór
karjalai (karéliai, karél)
lűd (lűd-karél)
olonyec (olonyec-karél, livvi-karél, livvi)
merja (kihalt) (meri)
vepsze
déli csoport
észt
északi
déli
võro
lív
vót
Földrajzi elterjedés[szerkesztés]
A finnugor nyelvek területi csoportosítása:
Közép-Európa:
magyar
Észak-Európa:
Észak-skandináviai csoport: számi (lapp) nyelvek (összesen 10 nyelv vagy dialektus)
Balti finn csoport: finn, észt, vót, lív†, izsór, karjalai, vepsze, merja (kihalt)
Kelet-Európa:
Volgai csoport: mari, mordvin (erza és moksa), muroma (kihalt)
Permi csoport: udmurt, komi, komi-permják
Ázsia (Nyugat-Szibéria):
Obi-ugor csoport: manysi, hanti
A nagyobb finnugor nyelvek a beszélőik száma és főbb lakóhelyei szerint
Magyar nyelv kb. 14,5 millió fő
Magyarország
Románia, Szlovákia, Vajdaság, Ukrajna, Horvátország, Szlovénia, Ausztria
USA, Kanada, Ausztrália, Izrael
Finn nyelv – kb. 6,5 millió fő
Finnország
Svédország, Oroszország, USA, Kanada
Észt nyelv – 1,1 millió fő
Észtország
Finnország, Svédország, USA, Kanada
Mordvin nyelv (erza és moksa dialektus) – a legújabb adatok szerint 987 341 fő (2002)
Oroszország, Mordvinföld
Oroszország
Csuvasföld
Baskíria
Kazahsztán
szovjet utódállamokban Ukrajnától a Szahalin szigetig
Udmurt nyelv – 640 000 fő (2002)
Oroszország, Udmurt Köztársaság
Mari nyelv – 604 000 fő (2002)
Oroszország, Mariföld, Baskíria
Kazahsztán (volt kitelepítettek)
Komi nyelv – 293 000 fő (2002)
Oroszország, Komi Köztársaság
Komi-permják nyelv – 125 000 fő (2002)
Oroszország, Permi határterület
Kritikák[szerkesztés]
Egyes ma élő magyar és nem magyar művelődéstörténészek és mások  kétségbe vonják azt, hogy a magyar nyelv ebbe a nyelvcsaládba tartozik, illetve hogy egyáltalán létezik-e ez a nyelvcsalád. Angela Marcantonio, a Római Egyetem történeti és uráli nyelvészetet oktató tanára a magyar nyelvet ősnyelvnek tartja.[3] Marácz László, a Holland Egyetem nyelvész tanára szerint a finnugor nyelvcsalád elmélete politikai indíttatású.[4] E vélekedés szerint Ferenc József a magyarság büszkeségét akarta megtörni, ezért olyan történelmet kellett kötelezően tanítani, amire a magyarok (szerinte) nem lehetnek büszkék. Kérdéses, hogy valamely nyelv (esetünkben a magyar) történetének kutatásakor el lehet-e vetni bármely megfontolásból azon elveket és módszereket, amelyeket a világon ismert másik hatezer nyelvnél alkalmaznak (és ha igen, akkor mit értünk ezután a nyelvtörténet mint tudomány alatt).
A finnugor elmélet hívei szerint a kritikusok érvei nem veszik figyelembe a nyelvtudományban alkalmazott alapelveket. A másképp, bővebben, átfogóbban alkalmazott szempontok miatt állítják, hogy hibásak, egyoldalúak vagy nem többek a priori feltevésekre épülő körkörös érvelésnél.
Az alábbiakat szükséges például szem előtt tartani:
A nyelvrokonság vizsgálatakor nem a szavak jelenkori vagy közelmúltbeli alakját, hanem a legkorábbi elérhető dokumentumokat kell figyelembe venni. (A cél tehát nem az, hogy olyan nyelvet keressünk, amelyhez minél régebbi adatok érhetők el, hanem hogy a szóba jöhető nyelveken belül az elérhető legrégebbi változathoz nyúljunk vissza.)
A kulturális jövevényszavak helyett az alapszókincs elemeit szükséges összevetni. Az alapszókincs konkrét elemeiről vannak viták, amelyek a hangmegfelelések alapján finnugorként számontartott vér, víz, hal, szív; egy, kettő, három, megy és hasonló szavakat tartalmazó halmaz[5] lehet-e ősibb, vagy pedig a török nyelvekkel rokonítható, hat, hét, tíz, száz, ő, ti, ők, sátor, gyékény, ködmön, boszorkány stb. szavakat tartalmazó halmaz. Hozzátéve, hogy ezeknek a szavaknak a nagy részének is megvan a török párhuzama (pl. a „megy” szóhoz az ótörök „mang”, üget jelentéssel). A finnugor kutatások alapszókincsnek tekintik mindazt, ami a finnugorral rokonítható, míg jövevénynek, ami nem az. A finnugornak tartott alapszókincs nagy részének is van török kapcsolata , sőt a finnugornak tartott „víz” és „kéz” szó fonológiailag az indoeurópai nyelvekkel is rokonítható.
A hangok hasonlósága helyett a rendszeres hangmegfelelésekre lehet támaszkodni.
A hangutánzó-hangfestő szavak ritkán képezhetik az összevetés alapját.
A kutatók nemzetiségénél, ill. vélt vagy valós politikai indíttatásánál mérvadóbbak a forrásaik és kutatási módszertanuk.
A nyelvrokonság nem feltétlenül azonos a genetikai rokonsággal. (A nyelvcsaládokban tehát olyan népek is lehetnek, amelyek nyelvcserével, nyelvi felülrétegződéssel, nyelvkiegyenlítődéssel, közlekedő nyelvekkel, kreolizációval vagy pidginizációval jutottak a nyelvükhöz.) Ez arra utal, hogy a nyelvtörténet még akkor sem képezheti történelmi elméletek alapját, ha a nyelvcsaládelmélet egyébként aggálytalan lenne.
A kérdésről többek között Nádasdy Ádám írt ismeretterjesztő glosszát,[6] és a Nyest (Nyelv és Tudomány) internetes nyelvészeti folyóirat is több ízben ismertette a témát a nagyközönségnek, a nyelvrokonság általános fogalmait tisztázva.[7]
A modern genetikai kutatások egyértelműen azt mutatják, hogy – ha létezik egyáltalán a finnugor nyelvcsalád – polifiletikus eredetű. Legalább két különböző leszármazási vonal alkotja, amelyek közül az egyiknek nyelvcserével kellett a nyelvéhez jutni.[8] A nyelvcserére vonatkozó elképzelés felveti, hogy ha a nyelvészet eddig nem volt képes feltárni a nyelvcsere előtti alapnyelv rétegét, akkor alapvető probléma van a történeti nyelvészet módszereivel.
Jegyzetek[szerkesztés]
↑ Három tévhit a nyelvrokonsággal kapcsolatban, nyest.hu
↑ https://www.nyest.hu/renhirek/finnugor-helyett-finn-magyar-nyelvcsalad
↑ Angela Marcantonio: The Uralic Language Family: Facts, Myths and Statistics Transactions of the Philological Society 35. Oxford and Boston: Blackwell (2002)
↑ http://maraczlaszlo.atw.hu/maracz_finnugor.html, II/7. pont
↑ Finnugor alapszókincs
↑ Nádasdy Ádám: A gonosz Budenz (Élet és Irodalom, 2010. április)
↑ Bevezetés a nyelvrokonság kérdésébe (2014), Mi bizonyítja, hogy a magyar nyelv finnugor? (2012), Érvek a finnugor nyelvrokonság mellett (2011)
↑ Reguly Társaság Ugorok, finnugorok, markerek]
Források[szerkesztés]
Csepregi Márta (ed.): Finnugor kalauz. Budapest: Panoráma, 1998 ISBN 963-243-862-0
A magyar szókészlet finnugor elemei. Etimológiai szótár. Budapest: Akadémiai Kiadó, 1967–1978
Kozmács István, Sipőcz Katalin (szerk.): Uralisztika. Uráli nyelvészet Budapest : Bölcsész Konzorcium, 2006
Wiik, Kalevi: Az európai népek eredete, Nap Kiadó, 2008 ISBN 978-963-9658-509
További információk[szerkesztés]
Finnugrisztikai alapismeretek (ELTE)
Finnugor linkgyűjtemény
Weöres Gyula a finn és a magyar nyelv kapcsolatáról (angolul)
Fejes László Mit olvassak? Finnugrisztikai szakirodalom. http://fu.nytud.hu/szakir.htm Archiválva 2020. április 30-i dátummal a Wayback Machine-ben
Kapcsolódó szócikkek[szerkesztés]
Alternatív elméletek a magyar nyelv rokonságáról
Urál-altaji nyelvcsalád
Finnugor nyelvrokonság
Finnugor Népek Világkongresszusa
A magyar Wikiforrásban további forrásszövegek találhatóak
Ferincz István témában.
Wikipédiák a finnugor nyelveken[szerkesztés]
(Zárójelben a 2013. november 20-ai szócikkszám); [Szögletes zárójelben a 2022. október 15-ei szócikkszám]
Finn wikipédia (336 011 szócikk); [540 050]
Észt wikipédia (117 499 szócikk); [230 663]
Számi wikipédia (északi lapp nyelv) (7621 szócikk); [7803]
Võro wikipédia (észt nyelvjárás) (5126 szócikk); [6358]
Hegyi mari wikipédia (5116 szócikk); [10 426]
Komi wikipédia (4021 szócikk); [5492]
Vepsze wikipédia (3640 szócikk); [6697]
Komi-permják wikipédia (3429 szócikk); [3445]
Udmurt wikipédia (3384 szócikk); [5344]
Mezei mari wikipédia (3036 szócikk); [10 488]
Erza (mordvin) wikipédia (1585 szócikk); [7719]
Moksa (mordvin) wikipédia (1176 szócikk); [2126]
Sablon:Urál-altaji nyelvcsaládm v szUrál-altaji nyelvcsaládUráli nyelvcsalád
Finnugor nyelvek · Szamojéd nyelvek
Altaji nyelvcsalád
Török nyelvek · Mongol nyelvek · Mandzsu-tunguz nyelvek
Sablon:Finnugor nyelvekm v szFinnugor nyelvekUgor
magyar
Obi-ugor
hanti • manysi
Finn-permi
Permi
komi-zürjén • komi-permják • udmurt
Volgai
mari • mordvin (erza, moksa)
Számi
akkala számi† • inari számi • kemi számi† • kildini számi • lulei számi • északi számi • pite számi • kolta számi • déli számi • teri számi • umei számi • kainuu számi†
Balti finn
észt • finn • izsór • karjalai • kvén • lív† • lűd • meänkieli • déli észt • vepsze • vót • võro
Nemzetközi katalógusok
WorldCat
LCCN: sh85048431
GND: 4113568-4
SUDOC: 027236277
NKCS: ph117275
BNF: cb119322204
BNE: XX540873
KKT: 00563230
 A nyelvek portálja 
• összefoglaló, színes tartalomajánló lap
A lap eredeti címe: „https://hu.wikipedia.org/w/index.php?title=Finnugor_nyelvek&oldid=26036687”
Kategória: Finnugor nyelvekRejtett kategóriák: Wikipédia-szócikkek LCCN azonosítóvalWikipédia-szócikkek GND azonosítóvalWikipédia-szócikkek BNF azonosítóvalWikipédia-szócikkek KKT azonosítóval
Navigációs menü
Személyes eszközök
Nem vagy bejelentkezveVitalapKözreműködésekFiók létrehozásaBejelentkezés
Névterek
SzócikkVitalap
magyar
Nézetek
OlvasásNem ellenőrzött változatSzerkesztésLaptörténet
Több
Keresés
Navigáció
KezdőlapTartalomKiemelt szócikkekFriss változtatásokLap találomraTudakozó
Részvétel
KezdőknekSegítségKözösségi portálKapcsolatfelvételAdományok
Eszközök
Mi hivatkozik erre?Kapcsolódó változtatásokSpeciális lapokHivatkozás erre a változatraLapinformációkHogyan hivatkozz erre a lapra?Wikidata-adatlap
Nyomtatás/​exportálás
Könyv készítéseLetöltés PDF-kéntNyomtatható változat
Nyomtatás/exportálás
Társlapok
Wikimédia Commons
Más nyelveken
EnglishAfrikaansAlemannischالعربيةAsturianuAzərbaycancaتۆرکجهБашҡортсаŽemaitėškaБеларускаяБеларуская (тарашкевіца)БългарскиBrezhonegCatalàНохчийнČeštinaЧӑвашлаCymraegDanskDeutschDolnoserbskiΕλληνικάEsperantoEspañolEestiEuskaraفارسیSuomiVõroFrançaisNordfriiskGalegoעבריתहिन्दीHrvatskiHornjoserbsceՀայերենBahasa IndonesiaÍslenskaItaliano日本語ქართული한국어Перем комиКомиКыргызчаLatinaLimburgsLombardLietuviųLatviešuМокшеньMalagasyОлык марийМакедонскиЭрзяньNederlandsNorsk nynorskNorsk bokmålOccitanLivvinkarjalaPolskiPortuguêsRuna SimiRomânăРусскийScotsDavvisámegiellaSrpskohrvatski / српскохрватскиTaclḥitSlovenčinaSlovenščinaAnarâškielâShqipСрпски / srpskiSeelterskSvenskaKiswahiliไทยTürkçeТатарча / tatarçaУдмуртУкраїнськаOʻzbekcha / ўзбекчаVepsän kel’Tiếng Việt吴语მარგალური中文粵語
Hivatkozások szerkesztése
 A lap utolsó módosítása: 2023. április 18., 18:09
A lap szövege Creative Commons Nevezd meg! – Így add tovább! 4.0 licenc alatt van; egyes esetekben más módon is felhasználható. Részletekért lásd a felhasználási feltételeket.
Adatvédelmi irányelvek
A Wikipédiáról
Jogi nyilatkozat
Code of Conduct
Mobil nézet
Fejlesztők
Statisztikák
Sütinyilatkozat