Istanbul - Viquipèdia, l'enciclopèdia lliure
Vés al contingut
Menú principal
Menú principal
mou a la barra lateral
amaga
Navegació
PortadaArticle a l'atzarArticles de qualitat
Comunitat
Portal viquipedistaAgenda d'actesCanvis recentsLa tavernaContacteXatDonatiusAjuda
Llengües
En aquest projecte Viquipèdia, els enllaços de llengua són a dalt de la pàgina a l'altre costat del títol. Vés a dalt.
Cerca
Cerca
Crea un compteInicia la sessió
Eines personals
 Crea un compte Inicia la sessió
Pàgines per a editors no registrats més informació
ContribucionsDiscussió per aquest IP
Contingut
mou a la barra lateral
amaga
Inici
1Història
Commuta la subsecció Història
1.1Fundació de Bizanci
1.2Imperi Romà d'Orient
1.2.1Quarta Croada
1.2.2El declivi de Constantinoble
1.3Imperi Otomà
1.4República de Turquia
2Geografia
Commuta la subsecció Geografia
2.1Clima
2.2El Bòsfor
2.3Risc sísmic
3Districtes de la ciutat
4Evolució demogràfica
5Llocs d'interès
6Personatges il·lustres
7Residents i visitants cèlebres
8Agermanaments
9Referències
10Bibliografia
11Vegeu també
12Enllaços externs
Commuta la taula de continguts.
Commuta la taula de continguts.
Istanbul
218 llengües
АԥсшәаAcèhАдыгабзэAfrikaansAlemannischአማርኛAragonésÆngliscअंगिकाالعربيةܐܪܡܝܐالدارجةمصرىঅসমীয়াAsturianuАварAzərbaycancaتۆرکجهБашҡортсаBasa BaliBoarischŽemaitėškaБеларускаяБеларуская (тарашкевіца)БългарскиभोजपुरीBamanankanবাংলাBrezhonegBosanskiБуряад閩東語 / Mìng-dĕ̤ng-ngṳ̄НохчийнCebuanoکوردیQırımtatarcaČeštinaKaszëbscziСловѣньскъ / ⰔⰎⰑⰂⰡⰐⰠⰔⰍⰟЧӑвашлаCymraegDanskDeutschZazakiDolnoserbskiडोटेलीΕλληνικάEnglishEsperantoEspañolEestiEuskaraEstremeñuفارسیSuomiVõroNa Vosa VakavitiFøroysktFrançaisArpetanNordfriiskFurlanFryskGaeilgeGagauz贛語Kriyòl gwiyannenGàidhligGalegoAvañe'ẽBahasa Hulontalo𐌲𐌿𐍄𐌹𐍃𐌺GaelgHausa客家語/Hak-kâ-ngîעבריתहिन्दीFiji HindiHrvatskiHornjoserbsceKreyòl ayisyenMagyarՀայերենԱրեւմտահայերէնInterlinguaBahasa IndonesiaInterlingueIlokanoГӀалгӀайIdoÍslenskaItaliano日本語PatoisJawaქართულიTaqbaylitАдыгэбзэKabɩyɛTyapGĩkũyũҚазақшаಕನ್ನಡ한국어Къарачай-малкъарKurdîKernowekКыргызчаLatinaLadinoLëtzebuergeschЛаккуЛезгиLingua Franca NovaLimburgsLadinLombardLingálaລາວLietuviųLatviešuमैथिलीМокшеньMalagasyОлык марийMāoriMinangkabauМакедонскиമലയാളംМонголमराठीКырык марыBahasa MelayuMaltiမြန်မာဘာသာЭрзяньمازِرونیPlattdüütschNedersaksiesनेपालीनेपाल भाषाNederlandsNorsk nynorskNorsk bokmålNovialNouormandDiné bizaadChi-ChewaOccitanLivvinkarjalaИронਪੰਜਾਬੀPapiamentuPicardNorfuk / PitkernPolskiPiemontèisپنجابیپښتوPortuguêsRuna SimiRumantschRomani čhibRomânăTarandíneРусскийРусиньскыйIkinyarwandaСаха тылаSarduSicilianuScotsسنڌيDavvisámegiellaSrpskohrvatski / српскохрватскиසිංහලSimple EnglishSlovenčinaSlovenščinaSoomaaligaShqipСрпски / srpskiSvenskaKiswahiliŚlůnskiதமிழ்తెలుగుTetunТоҷикӣไทยTürkmençeTagalogTürkçeТатарча / tatarçaChiTumbukaTwiТыва дылУдмуртئۇيغۇرچە / UyghurcheУкраїнськаاردوOʻzbekcha / ўзбекчаVènetoVepsän kel’Tiếng ViệtVolapükWinaray吴语ХальмгმარგალურიייִדישYorùbáZeêuws中文文言Bân-lâm-gú粵語IsiZulu
Modifica els enllaços
PàginaDiscussió
català
MostraModificaMostra l'historial
Eines
Eines
mou a la barra lateral
amaga
Accions
MostraModificaMostra l'historial
General
Què hi enllaçaCanvis relacionatsPàgines especialsEnllaç permanentInformació de la pàginaCitau aquest articleElement a Wikidata
Imprimeix/exporta
Crear un llibreBaixa com a PDFVersió per a impressora
En altres projectes
Commons
Coord.: 41° 00′ 36″ N, 28° 57′ 37″ E﻿ / ﻿41.01°N,28.9603°E﻿ / 41.01; 28.9603
De la Viquipèdia, l'enciclopèdia lliure
Istanbulİstanbul (tr)Konstantinopolis (tr)  Localització 
 41° 00′ 36″ N, 28° 57′ 37″ E﻿ / ﻿41.01°N,28.9603°E﻿ / 41.01; 28.9603EstatTurquiaProvínciesProvíncia d'Istanbul 
Capital deProvíncia d'Istanbul Imperi Otomà (1453–1922) 
Població humanaTotal15.462.452 (2020) • Densitat2.893,96 hab./km²GeografiaSuperfície5.343 km² Banyat perBòsfor, mar de Màrmara, mar Negra i Corn d'Or Altitud100 m Punt més altTuró d'Aidos (537 m) Dades històriquesAnteriorConstantinoble Creació29 maig 1453Esdeveniment clauZona Internacional dels Estrets 
Organització política• Batlle Ekrem Imamoglu (2019–) Identificador descriptiuCodi postal34000–34990 Fus horariUTC+03:00 
Prefix telefònic212 i 216 AltresLloc webibb.istanbul   
Istanbul (turc: İstanbul), coneguda antigament com a Ligos, Bizanci i Constantinoble, és la ciutat més gran de Turquia i el seu centre econòmic, cultural i històric. Situada a les dues ribes de l'estret del Bòsfor, a la confluència entre Europa i Àsia, és el principal port del país i inclou el port natural conegut com el Corn d'Or (Haliç en turc), travessat pel famós pont de Gàlata. La ciutat també és la capital administrativa de la província d'Istanbul. A 2022, la seva població és de 15.907.951 persones,[1] cosa que en fa la ciutat més poblada d'Europa.
Des de l'any 2004, els límits de la província i de la ciutat d'Istanbul són els mateixos.[2]
L'emperador romà Constantí el Gran va refundar la ciutat i la va anomenar Constantinoble en honor seu, a l'emplaçament de l'antiga colònia grega de Bizanci. Arran de la partició de l'Imperi Romà, en va esdevenir capital de la part oriental, coneguda com a Imperi Romà d'Orient. Després de la caiguda de Constantinoble el 1453,[3] va entrar a formar part de l'Imperi Otomà i de seguida en va esdevenir la capital. Abans de la conquesta, els turcs l'anomenaven İstanbul, però oficialment utilitzaven el nom àrab de Qusţanţaniyyeh (قسطنطنيه), en el sentit de 'Ciutat de Constantí'. Només fou a partir del 28 de març de 1930 que la ciutat fou reanomenada Istanbul de forma oficial.
Les zones històriques d'Istanbul van ser declarades Patrimoni de la Humanitat per la UNESCO l'any 1985, pels seus importants monuments i restes històriques.[4]
Història[modifica]
Article principal: Història d'Istanbul
Fundació de Bizanci[modifica]
La mesquita Nova des del Corn d'Or
El primer nom que va rebre Istanbul va ser Ligos. Els colons grecs de Mègara s'hi van establir el 667 aC i la van rebatejar com a «Bizanci» en honor del seu rei, Bizas. El nom «Bizanci» és una transliteració del nom grec original Βυζάντιον. En grec modern demòtic es pronuncia Βυζάντιο, /vi.za.ⁿdjo/.
Al llarg dels anys la ciutat ha estat a mans dels perses, que la van ocupar i destruir al segle v aC. Recuperada per l'espartà Pausànias l'any 479 aC, va començar a reconstruir-la el 478 aC. Més tard Esparta va haver de disputar-se'n el control amb els atenesos, els quals la van prendre el 409 aC, però en van ser expulsats el 405 aC, encara que el 390 aC va tornar a mans ateneses.
Entre el 336 i el 323 aC va estar a mans dels macedonis, durant el regnat d'Alexandre Magne. Després la ciutat va recuperar certa independència, llevat de quan en el 279 aC els celtes van conquerir Tràcia i van imposar un tribut a Bizanci.
Imperi Romà d'Orient[modifica]
L'estratègica posició de Bizanci va atreure l'emperador romà Constantí I el Gran, que l'any 330 va fundar de nou la ciutat com a «Nova Roma» o «Constantinopolis» en el seu honor (Constantinoble, en grec: Κωνσταντινούπολις, Konstandinúpolis) i la va convertir en capital de l'Imperi Romà. Després de la divisió de l'Imperi Romà el 395, la part d'Orient va passar a la historiografia moderna amb el nom d'Imperi Romà d'Orient. El nom de «Nova Roma» no es va emprar mai amb freqüència, i va ser «Constantinoble» el que va prevaler fins a la caiguda de l'imperi el 1453. Aquesta denominació es va mantenir fins al segle xx en lloc d'Istanbul, i avui dia encara es fa servir a Grècia.
La combinació d'imperialisme i posició estratègica tingueren un paper important, com a cruïlla entre dos continents (Europa i Àsia), i més tard com un incentiu per a l'Àfrica i altres territoris, en termes de comerç, cultura, diplomàcia i estratègia. En un enclavament tan valuós, Constantinoble era capaç de controlar la ruta entre Àsia i Europa, així com el pas del mar Mediterrani al mar Negre. Això va fer que mentre que la part occidental de l'Imperi Romà va entrar en una crisi econòmica, comercial, política i demogràfica, Constantinoble mantingué la seva posició durant segles, i esdevingué la gran urbs europea medieval.
Del primer període d'esplendor de l'imperi destaca l'església de Santa Sofia, obra mestra de l'art romà d'Orient que va manar construir l'emperador Justinià I. Després d'una petita crisi en els segles vii i viii, tornaria una altra etapa de renaixement en el ix i x, amb el Gran Cisma d'Orient, després de la qual vindria la decadència de l'imperi amb les croades, la divisió en diversos estats com l'Imperi Llatí, i la constant amenaça turca. No obstant això la ciutat mantindria la seva importància com a centre cultural i comercial de la Mediterrània, amb consolats i colònies de mercaders de diversos països.
L'últim emperador (o basileu) romà d'Orient va ser Constantí XI, que va morir en la defensa de la ciutat.
Quarta Croada[modifica]
El 1202, un exèrcit de 34.000 soldats va respondre a la crida del papa Innocenci III, que convocava una nova croada a Terra Santa. Aquesta força irregular de cristians mancava de fons per a anar més enllà de Venècia, on necessitaven vaixells. Van caure sota la influència d'Enrico Dandolo, el manipulador dux de Venècia. Amb el seu suport, els croats van anar cap a Constantinoble, on van ajudar Aleix IV a accedir al tron.
Tanmateix, quan es van adonar que no hi havia gaires possibilitats de cobrar la recompensa promesa per l'emperador, els croats van perdre la paciència i van llançar un nou atac deposant Aleix en favor d'un dels seus, Balduí I, comte de Flandes. En els anys posteriors, durant l'anomenat Imperi Llatí, l'opulenta ciutat en altres temps va ser reduïda pel pillatge, el mal govern i l'emigració a pobles situats més enllà de les muralles de la ciutat. Els emperadors romans d'Orient, expulsats de Constantinoble, van superar els mals temps unint-se a l'Imperi de Nicea, amb capital a Nicea.
El declivi de Constantinoble[modifica]
El 1261, Miquel VIII Paleòleg (1258-1282) va recuperar Constantinoble i va restaurar l'Imperi Romà d'Orient, sense amb prou feines trobar resistència. Aquesta acció va ser possible gràcies a l'ajuda de Gènova, que sempre estava disposada a lluitar contra el seu rival, Venècia. Però de nou la ciutat va tenir un tribut que la mutilava. Els genovesos van establir la colònia de Pera al costat del Corn d'Or, davant Constantinoble, i van passar a exercir un control efectiu del comerç de la ciutat.
El rescat i la reconstrucció de Constantinoble va implicar el floriment de l'activitat artística i de l'erudició. Una mostra dels bells edificis aixecats en aquell període és l'església de Sant Salvador de Cora.
Durant aquest període es va adoptar l'àguila bicèfala com a escut imperial; els caps simbolitzaven els sectors oriental i occidental de l'imperi. Tanmateix, aviat va créixer la discòrdia a Constantinoble en plantejar-se una disputa sobre la successió entre Andrònic II (1282- 1328) i el seu net Andrònic III (1328- 1341), que va portar a la guerra civil de 1321-1354.
Imperi Otomà[modifica]
La caiguda de Constantinoble sota domini turc el 29 de maig de 1453 va ser un esdeveniment que va impactar la societat europea de l'època i que es considera el final de l'edat mitjana. La ciutat va caure després d'un llarg setge i anys de conflictes amb els turcs, que ja havien conquerit la resta de l'Imperi Romà d'Orient, a causa de la tenacitat del soldà Mehmet II, anomenat aleshores Fatih, en turc 'El Conquistador', i va formar part de l'Imperi Otomà fins a la dissolució oficial l'1 de novembre de 1922. Els otomans van denominar la ciutat İstanbul o Istambul, derivat de l'expressió grega εἰς τὴν πόλιν (is tin polin), que significa 'cap a la ciutat'.[5]
Durant el període otomà la ciutat va franquejar un canvi cultural complet, i va passar de ser una ciutat romana d'Orient imperial i cristiana ortodoxa a una altra d'otomana i islàmica. Hagia Sophia, l'església de la Divina Saviesa, va ser convertida en una mesquita com ho van ser algunes altres esglésies de la ciutat (sobretot les esglésies dels barris que van posar més esforç a defensar la ciutat contra Mehmet II). Moltes esglésies es van conservar i noves mesquites es van construir al voltant de la ciutat; cada soldà ha construït una magnífica mesquita per commemorar el seu regnat.
Els ordes sufís, tan estesos en el món islàmic de llavors, tenien nombrosos deixebles que havien participat en la conquesta de la ciutat i s'havien traslladat per instal·lar-se a la capital. Durant l'Imperi Otomà, més de 100 tekkes (centres de reunió i retir a la manera dels monestirs cristians en els quals es feien rituals sufís) estaven actius només a Istanbul. Molts d'aquests tekkes encara perviuen actualment, uns en forma de mesquites i altres com a museus. Un element pintoresc del paisatge de certes zones de la ciutat d'Istanbul, que encara perviu avui en dia, són les türbes, característiques tombes del període otomà.
República de Turquia[modifica]
Tramvia d'època que actualment cobreix la línia Kadköy-Moda, al districte de Kadıköy, en la part asiàtica d'Istanbul
Quan la República de Turquia va ser establerta per Mustafa Kemal Atatürk el 29 d'octubre de 1923, la capital va ser traslladada de Constantinoble a Ankara. Es va adoptar İstanbul com a nom oficial el 1930.[6] En els primers anys de la república, Istanbul es va deixar de banda en favor de la nova capital Ankara, però durant la dècada dels anys 50 i 60 Istanbul es va sotmetre a un gran canvi estructural. La ciutat, en el seu dia amb una comunitat nombrosa i pròspera grega, hereus dels orígens grecs de la ciutat, va bandejar-la després dels luctuosos esdeveniments del 6 i el 7 de setembre de 1955, en què una torba embogida va atacar i assaltar les comunitats cristianes (armenis i grecs) a Beyoğlu, sense lamentar massa danys personals, encara que un gran nombre de grecs van abandonar les seves llars i van viatjar a la veïna Grècia.
En els anys 1950 el govern d'Adnan Menderes va procurar desenvolupar el país en el seu conjunt, i es van construir en tot el país noves autopistes i xarxes de carreteres així com fàbriques. Una moderna xarxa viària va ser construïda a Istanbul, però en alguns casos, lamentablement, a compte de la demolició d'edificis històrics a l'interior de la ciutat.
Modern tramvia de la ciutat d'Istanbul
Durant els anys 70 la població d'Istanbul va començar a augmentar ràpidament en el moment en què la gent d'Anatòlia va emigrar a la ciutat per trobar feina en moltes de les noves fàbriques construïdes als afores de la ciutat. Aquest brusc i sobtat augment de la població va provocar una explosió immobiliària, la construcció d'edificis no es va detenir (alguns de mala qualitat i que pateixen durant els freqüents terratrèmols que colpegen la ciutat). Durant aquest creixement desmesurat molts pobles situats prop de la perifèria de la ciutat van ser absorbits per la gran metròpoli d'Istanbul.
Geografia[modifica]
Clima[modifica]
El clima a Istanbul, segons la classificació climàtica de Köppen:Cfb: Clima oceànicCfa: Clima subtropical humitCsa: Clima mediterrani
Istanbul té un clima de transició entre un clima oceànic temperat, un de subtropical humit i un de mediterrani,[7][8] amb estius càlids i humits i hiverns freds, plujosos i amb nevades ocasionals. La influència dels vents, en el corredor orogràfic dels estrets és notòria, de manera que la ciutat és ventosa i humida alhora. La mitjana de precipitacions total d'Istanbul és de 844 mm anuals. Els estius són moderadament secs, comparats amb el clima mediterrani típic.[9] La humitat relativa de la ciutat és constantment alta, la qual cosa fa que es percebin temperatures més extremes que les reals.
Dades climàtiques a Istanbul (Sarıyer), 1954–2013
Mes
gen
febr
març
abr
maig
juny
jul
ag
set
oct
nov
des
anual
Màxima rècord °C (°F)
22.0 (71.6)
23.2 (73.8)
29.3 (84.7)
33.6 (92.5)
34.5 (94.1)
40.5 (104.9)
41.5 (106.7)
39.6 (103.3)
36.6 (97.9)
34.0 (93.2)
26.5 (79.7)
25.8 (78.4)
41.5 (106.7)
Màxima mitjana °C (°F)
8.5 (47.3)
9.0 (48.2)
10.8 (51.4)
15.4 (59.7)
20.0 (68)
24.5 (76.1)
26.5 (79.7)
26.7 (80.1)
23.6 (74.5)
19.1 (66.4)
14.7 (58.5)
10.8 (51.4)
17.47 (63.44)
Mitjana diària °C (°F)
5.6 (42.1)
5.7 (42.3)
7.0 (44.6)
11.1 (52)
15.7 (60.3)
20.4 (68.7)
22.8 (73)
23.0 (73.4)
19.7 (67.5)
15.6 (60.1)
11.4 (52.5)
8.0 (46.4)
13.83 (56.91)
Mínima mitjana °C (°F)
3.2 (37.8)
3.1 (37.6)
4.2 (39.6)
7.7 (45.9)
12.1 (53.8)
16.5 (61.7)
19.5 (67.1)
20.0 (68)
16.8 (62.2)
13.0 (55.4)
8.9 (48)
5.5 (41.9)
10.88 (51.58)
Mínima rècord °C (°F)
−11.0 (12.2)
−8.4 (16.9)
−5.8 (21.6)
−1.4 (29.5)
3.0 (37.4)
8.5 (47.3)
12.0 (53.6)
12.3 (54.1)
7.1 (44.8)
0.6 (33.1)
−2.2 (28)
−7.0 (19.4)
−11 (12.2)
Precipitació mitjana mm (polzades)
105.3 (4.146)
77.3 (3.043)
71.8 (2.827)
44.9 (1.768)
34.1 (1.343)
34.0 (1.339)
31.6 (1.244)
39.8 (1.567)
57.9 (2.28)
87.7 (3.453)
101.3 (3.988)
122.6 (4.827)
808.3 (31.825)
Mitjana de dies de precipitació (≥ 0.1 mm)
17.5
15.2
13.8
10.4
8.1
6.0
4.2
4.9
7.3
11.2
13.3
17.3
129.2
Mitjana mensual d'hores de sol
71.3
87.6
133.3
180.0
251.1
300.0
322.4
294.5
243.0
164.3
102.0
68.2
2.217,7
Font: Turkish State Meteorological Service (sun, 1960–2012)[10]
El Bòsfor[modifica]
Beyoğlu amb el Bòsfor al fons des de la torre de Gàlata
El Bòsfor (en turc Boğaziçi) és un estret que divideix en dues parts la ciutat d'Istanbul i que connecta el mar de Màrmara amb el mar Negre i separa Àsia d'Europa.
Hi ha dos ponts sobre aquest estret. El pont del Bòsfor (Boğaziçi Köprüsü), de 1.074 metres de llarg, es va acabar el 1973. El segon pont, el Fatih Sultan Mehmet (Fatih Sultan Mehmet Köprüsü, FSM) té una longitud de 1.014 m, s'acabà el 1988 i es troba gairebé a cinc km al nord del primer pont. Aquest ponts uneixen Istanbul amb les ciutats asiàtiques d'Üsküdar (en grec, Crisòpolis) i Kadiköy (en català, Calcedònia), les quals formen una conurbació amb Istanbul durant la segona meitat del segle xx.
El Marmaray (túnel submarí per al ferrocarril en el Bòsfor) connecta les línies asiàtiques i europees del metro. La primera fase del projecte es va obrir al públic el 29 d'octubre de 2013. Construït 1.400 m sota l'estret, mitjançant la tècnica d'immersió del conducte, i és el túnel més profund construït amb aquest mètode (amb un màxim de 56 m sota el nivell de l'aigua). El projecte inclou un metro de 13,3 km amb quatre estacions, que uneix el centre d'Istanbul amb l'urbs oriental i l'occidental.
Risc sísmic[modifica]
Istanbul està situada prop de la falla nord-anatòlica, una falla geològicament activa que ha estat responsable de diversos terratrèmols mortals en la història contemporània de la ciutat. Els estudis demostren que hi ha un risc elevat que en les pròximes dècades hi hagi un terratrèmol devastador a prop de la ciutat.
Districtes de la ciutat[modifica]
Districtes d'Istanbul
La ciutat d'Istanbul es divideix en 39 districtes:
Adalar
Arnavutköy
Ataşehir
Avcılar
Bağcılar
Bahçelievler
Bakırköy
Başakşehir
Bayrampaşa
Beşiktaş
Beykoz
Beylikdüzü
Beyoğlu
Büyükçekmece
Çatalca
Çekmeköy
Esenler
Esenyurt
Eyüp
Fatih
Gaziosmanpaşa
Güngören
Kadıköy
Kağıthane
Kartal
Küçükçekmece
Maltepe
Pendik
Sancaktepe
Sarıyer
Silivri
Sultanbeyli
Sultangazi
Şile
Şişli
Tuzla
Ümraniye
Üsküdar
Zeytinburnu
Cada districte té una municipalitat local elegida per la població resident. La municipalitat metropolitana (İstanbul Büyükşehir Belediyesi) executa tasques de coordinació i de control de les municipalitats de districte (gestió de residus domèstics, construcció i manteniment de carreteres, ponts, explotació d'un sistema de transport públic, etc.)
Addicionalment, els districtes estan dividits en mahalle (plural, mahalleler). A l'article corresponent de cada districte s'hi detallen els noms de les mahalleler.[11]
Bilad-ı Selase (Les Tres Viles) és una denominació administrativa otomana per indicar conjuntament a Eyüp, Gàlata i Üsküdar, és a dir les tres zones urbanes incorporades a la ciutat d'Istanbul. Cadascuna d'aquestes tenia el seu cadi (kadi) independent del cadi d'Istanbul (però de menys rang). Les tres viles tenien autonomia judicial des del començament de l'època otomana. També gaudien d'autonomia policial.[cal citació]
Evolució demogràfica[modifica]
Any
Població
330
15.000
400
200.000
530
500.000
545
350.000
715
300.000
950
500.000
1200
150.000
1453
36.000
1477
75.000
1566
600.000
1817
500.000
1860
715.000
1885
873.570
Any
Població
1890
874.000
1897
1.059.000
1901
942.900
1914
909.978
28 d'octubre 1927
680.857
20 d'octubre 1935
741.148
20 d'octubre 1940
793.949
21 d'octubre 1945
860.558
22 d'octubre 1950
983.041
23 d'octubre 1955
1.268.771
23 d'octubre 1960
1.466.535
24 d'octubre 1965
1.742.978
25 d'octubre 1970
2.132.407
Any
Població
26 d'octubre 1975
2.547.364
12 d'octubre 1980
2.772.708
20 d'octubre 1985
5.475.982
21 d'octubre 1990
6.620.241
30 de novembre 1997
8.260.438
22 d'octubre 2000
8.803.468
1 de gener 2005
9.797.536
1 de gener 2006
10.034.830
31 de desembre 2007
11.174.257
31 de desembre 2008
12.569.143
31 de desembre 2009
12.782.960
31 de desembre 2010
13.120.596
Llocs d'interès[modifica]
Palau de Topkapı des de la torre de Gàlata
La mesquita Nova i la de Solimà al fons
Cisterna de la Basílica
Palaus i castells:
Palau de Topkapı
Palau del Porfirogènit
Palau de Dolmabahçe
Palau de Çırağan
Fortalesa d'Europa
Castell de Yedikule
Palau Khedive
Mesquites:
Santa Sofia
Mesquita Blava
Mesquita Nova
Mesquita de Solimà
Mesquita de Mihrimah
Mesquita d'Ortaköy
Esglésies:
Sant Esteve dels Búlgars
Sant Salvador de Cora
Sant Antoni de Pàdua
Altres:
Gran Basar
Basar de les espècies
Avinguda d'Istiklâl
Cisterna de la Basílica
Aqüeducte de Valent
Corn d'Or
Pont de Gàlata
Torre de Gàlata
Museu Arqueològic d'Istanbul
Muralles de Constantinoble
Liceu Privat Grec de Fener
Illes dels Prínceps
Plaça de Taksim
Districte de Beyoğlu
Monestir Mevlevi
Museu de Zoologia de Istambul
Personatges il·lustres[modifica]
Recep Tayyip Erdoğan, actual president de Turquia, va ser alcalde de la ciutat entre els anys 1994 i 1998.
Yaşar Kemal (1923 - 2015) escriptor. Premi Internacional Catalunya (1995).
Hasan Ferit Alnar (1906-1978), compositor, director d'orquestra i pedagog musical.
Residents i visitants cèlebres[modifica]
Des de temps immemorials la ciutat d'Istanbul ha exercit un fort atractiu sobre els estrangers. Quan va transcendir la bellesa de la seva arquitectura i l'opulència de la seva cort, les classes adinerades, que al segle xix viatjaven per ampliar la seva educació, van incloure aquesta exòtica ciutat en les seves rutes. Per la situació estratègica d'Istanbul, va augmentar la importància dels ambaixadors de les grans potències que es feien amb els soldans. Altres personalitats van arribar per motiu de la guerra, com a participants o refugiats.
L'habitació 411 de l'hotel Pera Palas, on Agatha Christie va escriure Assassinat a l'Orient Express
Agatha Christie. L'habitació 411 de l'hotel Pera Palas encara conserva el record d'aquesta escriptora de novel·les d'intriga. Assassinat a l'Orient Express està inspirat en un dels seus viatges en aquest tren, als anys 20 i 30.
Pierre Loti. El cafè Pierre Loti porta el nom de l'escriptor romàntic francès, del segle xix, que va passar molt de temps a la ciutat.
Lord Byron. L'itinerant poeta britànic va romandre al Pera entre 1810 i 1811. Durant aquesta època, va nedar als Dardanels i va visitar el soldà Mahmut II a Topkapı.
Georges Gurdjieff. Refugiat de la Revolució russa, aquest místic i astut home de negocis, i de vegades espia, visità amb freqüència el monestir de Mevlevi entre 1920 i 1921.
Le Corbusier. Durant la seva visita a Istanbul l'any 1911, l'arquitecte francès va fer molts dibuixos de les mesquites, sobretot de la mesquita de Solimà.
Ernest Hemingway. El diari on treballava el va enviar a Istanbul el 1922 per cobrir la informació sobre la guerra entre Grècia i Turquia. Es va allotjar a l'hotel de Londres.
Adam Mickiewicz. El poeta nacional polonès va arribar a Istanbul des de París, el 1855, durant la Guerra de Crimea. Confiava a controlar els conflictes entre les diverses faccions de l'exèrcit polonès, però al cap de poc d'arribar va emmalaltir de tifus i va morir aquell mateix any.
Guillem II de Prússia. L'últim kàiser d'Alemanya va visitar Istanbul el 1889 i el 1898. En el seu honor es van construir el pavelló Sale del palau Yildiz i la font de l'hipòdrom.
Florence Nightingale. Durant la Guerra de Crimea, va ser pionera a aplicar mètodes moderns d'infermeria (1855-1856) a les guarnicions de Selimiye.
Lady Wortley Montagu. Aquesta dama, esposa d'un ambaixador britànic, va viure a Istanbul des de 1718. Les seves cartes donen una visió íntima i penetrant de les peculiaritats de la societat otomana, des del soldà i el seu harem a esferes més baixes.
Agermanaments[modifica]
Istanbul està agermanada amb aquestes ciutats:[12]
  Almati, Kazakhstan
  Amman, Jordània
  Atenes, Grècia
  Bangkok, Tailàndia
  Bakú, Azerbaidjan
  Barcelona, Catalunya
  Beirut, Líban
  Berlín, Alemanya
  Budapest, Hongria
  Buenos Aires, Argentina
  Busan, Corea del Sud
  El Caire, Egipte
  Caracas, Veneçuela
  Casablanca, Marroc
  Chittagong, Bangladesh
  Colònia, Alemanya
 Constantina, Algèria
  Constanţa, Romania
  Damasc, Síria
  Djeddah, Aràbia Saudita
  Dubai, Emirats Àrabs Units
  Durrës, Albània
  Estocolm, Suècia
  Estrasburg, França
  Florència, Itàlia
  L'Havana, Cuba
 Ciutat Ho Chi Minh, Vietnam
 Houston, Estats Units
  Isfahan, Iran
  Jakarta, Indonèsia
 Johor Bahru, Malàisia
 Kabul, Afganistan
  Kazan, Rússia
 Khartum, Sudan
  Lahore, Pakistan
  Londres, Anglaterra
  Madrid, Espanya
  Mary, Turkmenistan
  Ciutat de Mèxic, Mèxic
  Odessa, Ucraïna
  Oix, Kirguizstan
  Plòvdiv, Bulgària
  Praga, República Txeca
  Rio de Janeiro (Brasil)
  Rotterdam, Països Baixos
  São Paulo (Brasil)
  Sant Petersburg, Rússia
  Samarcanda, Uzbekistan
  Sarajevo, Bòsnia-Hercegovina
 Rabat, Marroc
  Shimonoseki, Japó
  Skopje, Macedònia del Nord
  Tabriz, Iran
  Tiflis, Geòrgia
  Toronto (Canadà)
  Venècia, Itàlia
  Varsòvia, Polònia
  Shanghai, Xina
  Xi'an, Xina
Referències[modifica]
↑ «Nufusu.com» (en tu). [Consulta: 23 juny 2019].
↑ «Büyükşehir Belediyesi Kanunu» (en turc). Türkiye Büyük Millet Meclisi, 10-07-2004. Arxivat de l'original el 2016-03-13. [Consulta: 30 novembre 2010]. «Bu Kanunun yürürlüğe girdiği tarihte; büyükşehir belediye sınırları, İstanbul ve Kocaeli ilinde, il mülkî sınırıdır. (Des de l'entrada en vigor d'aquesta llei, els límits metropolitans de la ciutat, a les províncies d'Istanbul i Kocaeli, són els de la província.)»
↑ Philippides, Marios; Hanak, Walter K. The Siege and the Fall of Constantinople in 1453: Historiography, Topography, and Military Studies (en anglès).  Ashgate Publishing, Ltd., 2011, p.xiii. ISBN 1409410641. 
↑ UNESCO|Historic Areas of Istanbul
↑ Ruiz-Domènec, Hernández de la Fuente i García, 2022, p. 31.
↑ DeNovo, John A. American Interests and Policies in the Middle East, 1900-1939 (en anglès).  University of Minnesota Press, 1963, p. 229. ISBN 0816657424. 
↑ Kottek, Markus; Grieser, Jürgen; Beck, Christoph; Rudolf, Bruno; Rube, Franz «World Map of the Köppen-Geiger climate classification updated». Meteorologische Zeitschrift, 15, 3, juny 2006, pàg. 259–263. DOI: 10.1127/0941-2948/2006/0130 [Consulta: 29 març 2013].
↑ Peel, M. C.; Finlayson, B. L.; McMahon, T. A. «Updated world map of the Köppen-Geiger climate classification». Hydrology and Earth System Sciences, 4, 2, 2007, pàg. 439–473. DOI: 10.5194/hessd-4-439-2007 [Consulta: 29 març 2013].
↑ «Yıllık Toplam Yağış Verileri - İstanbul (Dades de la precipitació total anual d'Istanbul)». Arxivat de l'original el 2013-03-31.
↑ «Resmi İstatistikler (İl ve İlçelerimize Ait İstatistiki Veriler)» (en turkish).   Turkish State Meteorological Service. Arxivat de l'original el 3 de novembre 2013. [Consulta: 3 desembre 2014].
↑ Atès que el turc no té gèneres gramaticals, el fet de dir "la mahalle" o "el mahalle" és una pura convenció
↑ Ciutats agermanades amb Istanbul Arxivat 2009-05-27 a Wayback Machine. (en anglès)
Bibliografia[modifica]
Ruiz-Domènec, J. E.; Hernández de la Fuente, D.; García, J. C. «Byzantium: De erfenis van het Romeinse Rijk» (en neerlandès). National Geographic, 2022.
Vegeu també[modifica]
Hareket Ordusu
Aeroport Internacional Atatürk
Aeroport Internacional Sabiha Gökçen
Enllaços externs[modifica]
Istanbul, entre Orient i Occident Arxivat 2008-01-17 a Wayback Machine..
En altres projectes de Wikimedia:
Commons
Commons (Galeria) 
Commons
Commons (Categoria) 
Precedit per:Linz
Vílnius
Capital Europea de la Cultura2010
Succeït per:Turku
Tallinn
Patrimoni de la Humanitat de TurquiaLes zones històriques d'Istanbul  ·  La gran mesquita i l'hospital de Divriği  ·  El Parc Nacional de Göreme i els jaciments rupestres de la Capadòcia  · Hattusa, la capital hitita  · El Nemrut Dağı  · Pamukkale i les ruïnes de Hieràpolis  · Xanthos i el Letòon, o santuari de Leto  ·  La ciutat de Safranbolu  ·  El jaciment arqueològic de TroiaPatrimoni de la Humanitat  · Llista del Patrimoni de la Humanitat d'Europa  · Llista del Patrimoni de la Humanitat d'Àsia i Oceania  · Llista del Patrimoni de la Humanitat en perill
 Organització territorial de TurquiaNUTS-1RegionsTR1  •  TR2  •  TR3  •  TR4  •  TR5  •  TR6  •  TR7  •  TR8  •  TR9  •  TRA  •  TRB  •  TRCNUTS-2SubregionsTR10  •  TR21  •  TR22  •  TR31  •  TR32  •  TR33  •  TR41  •  TR42  •  TR51  •  TR52  •  TR61  •  TR62  •  TR63  •  TR71  •  TR72  •  TR81  •  TR82  •  TR83  •  TR90  •  TRA1  •  TRA2  •  TRB1  •  TRB2  •  TRC1  •  TRC2  •  TRC3NUTS-3Províncies(il)TR100  •  TR211  •  TR212  •  TR213  •  TR221  •  TR222  •  TR310  •  TR321  •  TR322  •  TR323  •  TR331  •  TR332  •  TR333  •  TR334  •  TR411  •  TR412  •  TR413  •  TR421  •  TR422  •  TR423  •  TR424  •  TR425  •  TR510  •  TR521  •  TR522  •  TR611  •  TR612  •  TR613  •  TR621  •  TR622  •  TR631  •  TR632  •  TR633  •  TR711  •  TR712  •  TR713  •  TR714  •  TR715  •  TR721  •  TR722  •  TR723  •  TR811  •  TR812  •  TR813  •  TR821  •  TR822  •  TR823  •  TR831  •  TR832  •  TR833  •  TR834  •  TR901  •  TR902  •  TR903  •  TR904  •  TR905  •  TR906  •  TRA11  •  TRA12  •  TRA13  •  TRA21  •  TRA22  •  TRA23  •  TRA24  •  TRB11  •  TRB12  •  TRB13  •  TRB14  •  TRB21  •  TRB22  •  TRB23  •  TRB24  •  TRC11  •  TRC12  •  TRC13  •  TRC21  •  TRC22  •  TRC31  •  TRC32  •  TRC33  •  TRC34LAU-1Districtes (ilçe)LAU-2MunicipisÀreesmetropolitanesAdana  •  Ankara  •  Antalya  •  Aydın  •  Balıkesir  •  Bursa  •  Denizli  •  Diyarbakır  •  Erzurum  •  Eskişehir  •  Esmirna  •  Gaziantep  •  Hatay  •  Istanbul  •  Kahramanmaraş  •  Kayseri  •  Kocaeli  •  Konya  •  Malatya  •  Manisa  •  Mardin  •  Mersin  •  Muğla  •  Ordu  •  Sakarya  •  Samsun  •  Şanlıurfa  •  Tekirdağ  •  Trebisonda  •  VanCiutatsmés pobladesIstanbul  •  Ankara  •  Esmirna  •  Bursa  •  Adana  •  Gaziantep  •  Antalya  •  Konya  •  Kayseri  •  Diyarbakır  •  Mersin  •  Şanlıurfa  •  Eskişehir  •  Denizli  •  Maraix  •  Samsun  •  Malatya  •  İzmit  •  Adapazarı  •  ErzurumRegionsgeogràfiquesAnatòlia Central  •  Anatòlia Oriental  •  Anatòlia del Sud-est  •  Egeu  •  Màrmara  •  Mar Negra  •  Mediterrània
Registres d'autoritat
WorldCat
BNF  (1)
GND  (1)
LCCN  (1)
VIAF  (1)
ISNI  (1)
SELIBR  (1)
SUDOC  (1)
NDL  (1)
NKC  (1)
Bases d'informació
GEC  (1)
OSM  (1)
Obtingut de «https://ca.wikipedia.org/w/index.php?title=Istanbul&oldid=32287745»
Categoria: IstanbulCategories ocultes: Pàgines amb arguments formatnum no numèricsArticles amb la plantilla Webarchive amb enllaç waybackMapes amb diverses figuresArticles amb coordenadesArticles amb plantilles de notes d'encapçalament que enllacen a una pàgina inexistentArticles amb referències puntuals demanades des de 2022Pàgines amb enllaç commonscat des de Wikidata1.000 articles fonamentalsHistòria i geografia (Els 1000 de META)Control d'autoritatsPàgines amb mapes
 La pàgina va ser modificada per darrera vegada el 29 jul 2023 a les 09:48.
El text està disponible sota la  Llicència de Creative Commons Reconeixement i Compartir-Igual; es poden aplicar termes addicionals.
Vegeu les Condicions d'ús.
Wikipedia® (Viquipèdia™) és una marca registrada de Wikimedia Foundation, Inc.
Política de privadesa
Quant al projecte Viquipèdia
Descàrrec de responsabilitat
Codi de conducta
Versió per a mòbils
Desenvolupadors
Estadístiques
Declaració de cookies
Commuta la limitació d'amplada del contingut