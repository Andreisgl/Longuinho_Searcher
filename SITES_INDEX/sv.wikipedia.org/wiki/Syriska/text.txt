Syriska – Wikipedia
Syriska
Från Wikipedia
Hoppa till navigering
Hoppa till sök
Den här artikeln behöver källhänvisningar för att kunna verifieras. (2016-09) Åtgärda genom att lägga till pålitliga källor (gärna som fotnoter). Uppgifter utan källhänvisning kan ifrågasättas och tas bort utan att det behöver diskuteras på diskussionssidan.
Manuskript från 1000-talet
En sida av Matteusevangeliet på syriska
Syriskan är genom sin litteratur det viktigaste av de arameiska språken och var de kristna jakobiternas språk, med staden Edessa som centralpunkt. De nu levande syriska dialekterna benämns nysyriska, och den moderna syriskan (ܣܘܪܝܝܐ; suryoyo/soreth).
Innehåll
1 Historik
2 Syrologi
3 Kända syrologer
4 Se även
5 Referenser
6 Externa länkar
Historik[redigera | redigera wikitext]
Syriskan tillhör den östarameiska grenen och skiljer sig från de västarameiska dialekterna, bibelarameiskan, targumiskan och andra, dels fonetiskt genom bortfall av slutande 'u' i pluralis av perfektform och imperativ och avslutande i flera pronominella suffix, dels syntaktiskt genom sin av grekiskan starkt påverkade satsbildning.
I Edessa hade syriskan säkerligen utbildats till skriftspråk före kristendomens utbredning under första århundradet eller 100-talet, men av denna äldre litteratur har knappast något bevarats till vår tid. Till de äldsta språkliga minnesmärkena hör i stället Mara bar Serapions brev, en filosofisk skrift, som antagligen härstammar från den förkristna tiden. I språkligt avseende skiljer den sig dock inte från de kristna författarnas verk. 
Redan tidigt fanns i Edessa en syrisk översättning av både gamla och nya testamentet, den så kallade peshitta ("den enkla"), och det där framträdande skriftspråket blev snart förhärskande bland alla kristna jakobiter, både i väst, där de lydde under Rom, och i öst, där de lydde under Persien. När sedan den kyrkliga splittringen inträdde mellan den jakobitiska (monofysitiska) och den nestorianska läran, omfattades den förra av de romerska och den senare av de persiska jakobiterna.[1]
Utdrivna från Edessa (489) fick nestorianerna snart sin litterära föreningspunkt i det öster därom liggande Nisibis, och då schismen växte alltmer, uppstod småningom mellan västsyriskan i Edessa och östsyriskan i Nisibis en viss dialektisk skillnad, som huvudsakligen består däri, att den senare bibehåller de ursprungliga vokalerna 'a' och 'o', vilka i västsyriskan vanligen övergår till 'o' och 'u'. Mera betydande är skillnaden i avseende på vokalbeteckningen i skrift. Det konsonantiska syriska alfabetet var först det urgamla estrangela (estrangelo), men snart utbildades en mera kursiv form, kallad serta (serto), vilken skiljer sig från estrangela vida mer hos jakobiterna än hos nestorianerna. 
De senare bibehöll också den äldsta vokalbeteckningen med ett system punkter ovan och under raden, men de förra utbytte detta (omkr. 700) mot ett mer bekvämt, men mindre noggrant system, där tecknens former lånats från de fem grekiska vokalerna A, E, O, H, Y. I senare tider användes stundom syrisk skrift (utan vokalbeteckning) för arabiska språket och kallas då karshuni. Efter arabernas framträngande under 600-talet övergick folkspråket i Palestina, Syrien, Mesopotamien och Babylonien hastigt nog från arameiska till arabiska, och redan omkring 800 var syriskan på väg att dö ut, fastän den bibehöll sig som litteraturspråk i mer än fyra århundraden och ända till vår tid som kyrkospråk hos maroniterna.
Syrologi[redigera | redigera wikitext]
Syrologi är ett samlingsnamn för läran om de syriska kyrkorna, historien, språket och kulturen.
Kända syrologer[redigera | redigera wikitext]
Assad Sauma Assad
Jean Baptiste Abbeloos
Ignatius Afram I Barsoum
Giuseppe Simone Assemani
Stefano Evodio Assemani
Friedrich Baethgen den äldre
Bar-Hebraeus
Paul Bedjan
Ian Theodor Beelen
Carl Bezold
Gustav Bickell
Sebastian Brock
Carl Brockelmann
E. A. Wallis Budge
Francis Crawford Burkitt
Antonio Maria Ceriani
Louis Cheikhô
William Cureton
Paul de Lagarde
Thomas Joseph Lamy
Adalbert Merx
Alphonse Mingana
Youakim Moubarac
Theodor Nöldeke
Jessie Payne Margoliouth
Robert Payne Smith
Eduard Sachau
William Wright (orientalist)
Pius Zingerle
Se även[redigera | redigera wikitext]
Judeo-arameiska
Syriacdictionary.net, Syrisk-ordbok på fyra språk på Internet
Referenser[redigera | redigera wikitext]
Den här artikeln är helt eller delvis baserad på material från Nordisk familjebok, Syriska språket och litteraturen, 1904–1926.
^ ”syriska - Uppslagsverk - NE.se”. www.ne.se. https://www.ne.se/uppslagsverk/encyklopedi/l%C3%A5ng/syriska. Läst 21 april 2023. 
Externa länkar[redigera | redigera wikitext]
 Wikimedia Commons har media som rör Syriska.Bilder & media
Hämtad från "https://sv.wikipedia.org/w/index.php?title=Syriska&oldid=52556655"
Kategorier: ArameiskaOrientalistikSpråk i AsienFrämre Orientens språkSyriska kyrkorSemitiska språkDolda kategorier: Artiklar som behöver källor 2016-09Alla artiklar märkta med mallen källorAlla artiklar som behöver källorUgglan
Navigeringsmeny
Personliga verktyg
Inte inloggadDiskussionBidragSkapa kontoLogga in
Namnrymder
ArtikelDiskussion
svenska
Visningar
LäsRedigeraRedigera wikitextVisa historik
Mer
Sök
Navigering
HuvudsidaIntroduktionDeltagarportalenBybrunnenSenaste ändringarnaSlumpartikelLadda upp filerStöd WikipediaKontakta WikipediaHjälp
På andra projekt
Commons
Skriv ut/exportera
Skapa en bokLadda ned som PDFUtskriftsvänlig version
Verktyg
Sidor som länkar hitRelaterade ändringarSpecialsidorPermanent länkSidinformationAnvänd som referensWikidata-objekt
Språk
AfrikaansالعربيةܐܪܡܝܐAsturianuAzərbaycancaتۆرکجهবাংলাБашҡортсаБългарскиBosanskiBrezhonegCatalàČeštinaChiShonaCymraegDeutschEestiΕλληνικάEnglishEspañolEsperantoEuskaraفارسیFrançaisFryskGaeilgeGalego한국어Hausaहिन्दीHrvatskiBahasa IndonesiaItalianoעבריתКомиKurdîКыргызчаLatinaLatviešuLietuviųMagyarМакедонскиMalagasyമലയാളംMāoriمصرىمازِرونیBahasa MelayuNederlands日本語Norsk bokmålNorsk nynorskOʻzbekcha / ўзбекчаਪੰਜਾਬੀپنجابیPiemontèisPolskiPortuguêsRomânăРусскийSimple EnglishSlovenčinaSlovenščinaکوردیСрпски / srpskiSrpskohrvatski / српскохрватскиSuomiTagalogதமிழ்ไทยТоҷикӣTürkçeTürkmençeУкраїнськаاردوئۇيغۇرچە / UyghurcheTiếng Việt吴语粵語Zazaki中文
Redigera länkar
 Sidan redigerades senast den 21 april 2023 kl. 22.45.
Wikipedias text är tillgänglig under licensen  Creative Commons Erkännande-dela-lika 4.0 Unported. För bilder, se respektive bildsida (klicka på bilden). Se vidare Wikipedia:Upphovsrätt och användarvillkor.
Wikimedias integritetspolicy
Om Wikipedia
Förbehåll
Uppförandekod
Mobil vy
Utvecklare
Statistik
Information om kakor