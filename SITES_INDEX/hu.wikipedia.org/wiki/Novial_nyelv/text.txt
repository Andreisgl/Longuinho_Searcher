Novial nyelv – Wikipédia
Novial nyelv
A Wikipédiából, a szabad enciklopédiából
Ez a közzétett változat, ellenőrizve: 2022. május 13.Pontosságellenőrzött
Ugrás a navigációhoz
Ugrás a kereséshez
NovialKiejtés[noviˈal]Alkotó
Otto JespersenElső kiadás dátuma
1928Nyelvcsaládmesterséges nyelvÍrásrendszer
latin írásForrásai
latin, germán, eszperantó, ido, esetenként más mesterséges nyelvekNyelvkódokISO 639-1-ISO 639-2artISO 639-3nov A Wikimédia Commons tartalmaz Novial nyelv témájú médiaállományokat.
A novial nyelv a mesterséges nyelvek egyike. Elemző-levezető módszerrel szerkesztett naturalista nyelv. A dán nyelvész, Otto Jespersen (1860–1943) tervezte. Nyelvtana 1928-ban jelent meg, 1930-ban kiadták a nyelv szótárát, a Novial Lexikét.
Jespersen eleinte a volapük nyelv híve volt, majd részt vett a Delegáció munkájában és aktív idista lett. Véleménye szerint az etnikus nyelvek nem alkalmasak nemzetközi használatra, csak egy tudatosan szerkesztett nyelv töltheti be ezt a funkciót.
Időközben Jespersen átdolgozta nyelvét és engedve a hagyományos helyesírást pártolóknak, a novial fonetikusból ortografikus nyelvvé válik.
A nyelv Jespersen halála után szinte teljesen eltűnt, bár a '90-es években több reformkísérlet készült rá (Novial '98, Novial Pro valamint James Chandler és Jay Bowkes projektjei).
Tartalomjegyzék
1 A novial betű- és hangrendszere
2 Szóképzés
2.1 Előképzők
2.2 Utóképzők
3 Nyelvtan
4 Külső hivatkozások
A novial betű- és hangrendszere[szerkesztés]
A novial ábécé 23 betűből áll:
A, B, C, D, E, F, G, H, I, J, K, L, M, N, O, P, Q, R, S, T, U, V, X, Y
A magyartól eltérő betűk a következők:
a – rövid á, mint a magyar palócok kiejtésében
ch – magyar cs
j – magyar zs
qu – magyar k és egy félhangzós u kapcsolata
s – magyar sz
sh – magyar s
ts – magyar c
y – magyar j
A hangsúly az utolsó mássalhangzó előtti magánhangzón van, ezen a ragok nem változtatnak.
Szóképzés[szerkesztés]
Előképzők[szerkesztés]
anti- – valami ellenes: antimilitarista (hadseregellenes)
arki- – kiemelkedő nagyság, méltóság; fő-: arkiepiskopo (érsek)
bo- – sógorsági viszonyt (házasság által létrejött rokoni kapcsolatot) fejez ki: bopatro (após)
dis- – szét-: dissenda (szétküld)
ex – volt, lemondott, ex: exministro (exminiszter)
mal- – valaminek a rossz volta: malodore (rossz szagú)
mi- – fél-, félig: mihore (félóra)
mis- – rosszul-, félre-: misdukte (rosszul vezetett)
non- – tagadás jelzése: nonposibili (lehetetlen)
par- – befejezett szemléletű ige képzője: parlekte (olvasás útján)
pseudo- – ál-: pseudoprofeto (álpróféta)
retro- – visszafelé irányt jelöl: retrodukte (hátravezet)
ri- – újra, vissza: ridona (visszad)
Utóképzők[szerkesztés]
-ach- – silányító képző: populache (csőcselék)
-ad- – gyakorító képző, tartós, szokásosan ismétlődő cselekményt fejez ki: frapada (ütögetni)
-aj- – konkrét dolgot, anyagot jelentő szót képez: plantaje (vetemény)
-al- – melléknévképző (latin -alis): national (nemzeti)
-an- – tag, lakos: italiane (olasz)
-ar- – csoportképző (latin -arium): vortaro (szótár)
-ari- – helyiségképző: chapelaria (kalaposüzem)
-ebl- – lehetőség kifejezésére: lektebli (olvasható)
-ed- – mennyiségképző: manuede (maroknyi)
-end- – -andó, -endő: lektendi (olvasandó)
-es- – elvont fogalmat képez; a szenvedő rövid alak képzője: richeso (gazdagság)
-esk- – a cselekvés megkezdését jelzi; valamilyenné válni: rideska (nevetséges)
-i- – országnév-képző; elvont fogalmak képzője: Anglia (Anglia), filosofia (filozófia)
-id- – emberi utód, leszármazott, szülött, ivadék: regide (királyfi)
-ier- – tulajdonságjelző: rentiere (járadékos)
-ifik- – valamilyen produktumot létrehozni: verifika (igazolni)
-il- – eszköz-, szerszám-képző: ludilo (játék); önállóan: ilo = instrumento (szerszám, eszköz)
-ind- – valamire méltó: admirindi (csodálatos)
-ion- – főnévképző: diskusione (társalgás)
-is- – eszközzel végzett cselekvés: modernisa (divatoskodni)
-ist- – hivatásszerű foglalkozást jelöl, továbbá valamilyen „-izmus” követőjét: artiste (művész)
-iv- – melléknévképző: sugestiv (szuggesztív)
-oz- – melléknévképző: kurajozi (bátor)
-tori- – helyiség, ahol valamit végeznek: laboratorie (dolgozószoba)
-ure- – egy munka eredményét, termékét jelenti: skulpture (szobrászat)
-yun- – nem emberi utódot jelöl: katyune (macskakölyök)
Nyelvtan[szerkesztés]
Határozott névelő (nemek szerint): la, la, le; los, las, les; li (önállóan álló melléknév előtt)
Határozatlan névelő: un
Főnév végződése: -o (hímnem): infanto (fiú), -a (nőnem): infanta (leány), -e (gyűjtőnem): infante (gyermek)
Főnév többes száma: -s – homes (emberek)
Melléknév végződése: -i. Ha önállóan áll, többes számban megkapja az -s ragot: Hir es kelki roses: ob vu prevera li blankis o li redis? (Itt van néhány rózsa: a fehéreket vagy a pirosakat szereti?)
Fokozás: plu boni kam – min boni kam – tam boni kam – maxim boni – minim boni
Névmások:
Személyes névmások: me, vu, lo/la/le; nus, vus, les
Birtokos névmások: men, vun, lon/lan/len; nusen, vusen, lesen
Visszaható névmások: se; sen
Kérdő névmások: qui, que, quo; quanti, quand, …
Vonatkozó névmás: kel
Lo profesoro, kelen libres nule lekte…A tanár, kinek a könyveit senki sem olvassa…
Számnév:
Tőszámnév: un, du, tri, quar, sink, sex, sep, ok, nin, dek; sent, mil, milione, …
Sorszámnév: unesmi, duesmi, …
Törtszámnév: duime, sentime, …
Szorzőszámnév: duopli, triopli, …
Ige:
Főnévi igenév: tu veni
Jelen idő: veni
Múlt idő: did veni vagy venid
Befejezett jelen idő: ha veni
Régmúlt idő: had veni
Jövő idő: bli veni
Feltételes mód: vud veni vagy venud
Összetett jövő idő: ha bli veni
Melléknévi igenév: -nt-: venanto – venanta
Si lo vud veni, me vud protekte lo. vagy Si lo venud, me protektud lo. Ha jött volna, megvédtem volna őt.
Ob vu povud montra a me le vie a X? Meg tudná mutatni nekem az X-be vezető utat?
Külső hivatkozások[szerkesztés]
Tekintsd meg a Wikipédia novial nyelvű változatát!
Magyar novial oldal - Otto Jespersen alapműveivel és számos más kiegészítéssel (magyarul)
An International Language, Otto Jespersen (1928) (angolul)
Novial Lexike, Otto Jespersen (1930) (angolul)
Az 1928-as novial nyelvváltozatról (angolul)
Az 1930-as novial nyelvváltozat nyelvtani összefoglalója (angolul)
Novial Wiki Book (angolul)
Novial Discussion Group Archiválva 2006. június 21-i dátummal a Wayback Machine-ben a Yahoo!-n (angolul)
Novial '98 (angolul)
Novial Pro (angolul)
Spelling reform proposal by J. Chandler (angolul)
Novial szavak listája megfelelőikkel (angolul)
A lap eredeti címe: „https://hu.wikipedia.org/w/index.php?title=Novial_nyelv&oldid=24924991”
Kategória: Mesterséges nyelvek
Navigációs menü
Személyes eszközök
Nem vagy bejelentkezveVitalapKözreműködésekFiók létrehozásaBejelentkezés
Névterek
SzócikkVitalap
magyar
Nézetek
OlvasásSzerkesztésLaptörténet
Több
Keresés
Navigáció
KezdőlapTartalomKiemelt szócikkekFriss változtatásokLap találomraTudakozó
Részvétel
KezdőknekSegítségKözösségi portálKapcsolatfelvételAdományok
Eszközök
Mi hivatkozik erre?Kapcsolódó változtatásokSpeciális lapokHivatkozás erre a változatraLapinformációkHogyan hivatkozz erre a lapra?Wikidata-adatlap
Nyomtatás/​exportálás
Könyv készítéseLetöltés PDF-kéntNyomtatható változat
Társlapok
Wikimédia Commons
Más nyelveken
EnglishAfrikaansአማርኛAragonésالعربيةAsturianuKotavaAzərbaycancaتۆرکجهБеларускаяBosanskiCatalàЧӑвашлаCymraegDanskDeutschΕλληνικάEsperantoEspañolEestiفارسیSuomiFrançaisFryskGalegoहिन्दीKreyòl ayisyenInterlinguaBahasa IndonesiaInterlingueIdoÍslenskaItaliano日本語ქართული한국어КомиLatinaLingua Franca NovaLatviešuമലയാളംMaltiMirandésNederlandsNorsk bokmålNovialKapampanganPapiamentuPolskiPiemontèisپنجابیPortuguêsRuna SimiРусскийᱥᱟᱱᱛᱟᱲᱤScotsSimple EnglishSlovenščinaShqipСрпски / srpskiSiSwatiSvenskaதமிழ்ไทยTagalogTok PisinTürkçeئۇيغۇرچە / UyghurcheУкраїнськаاردوVolapük吴语中文
Hivatkozások szerkesztése
 A lap utolsó módosítása: 2022. május 13., 11:24
A lap szövege Creative Commons Nevezd meg! – Így add tovább! 4.0 licenc alatt van; egyes esetekben más módon is felhasználható. Részletekért lásd a felhasználási feltételeket.
Adatvédelmi irányelvek
A Wikipédiáról
Jogi nyilatkozat
Code of Conduct
Mobil nézet
Fejlesztők
Statisztikák
Sütinyilatkozat