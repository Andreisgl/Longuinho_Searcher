islandshest – Store norske leksikon
Hopp til hovedinnholdet
Store
norske
leksikon
Logg inn
Islandshester med tykk vinterpels.    Av    Nataliia Yankovets/iStock.
    Begrenset gjenbruk
  islandshest
Store norske leksikon
Teknologi og industri
Landbruk
Husdyr
Hest
Genetisk isolasjon
Egenskaper
Bruk
Utbredelse
Les mer i Store norske leksikon
Eksterne lenker
Litteratur
      Skrevet av
    
                Professor
              
              Odd Vangen
            
                  NMBU
                
Islandshest om sommeren. Bildet er hentet fra papirleksikonet Store norske leksikon, utgitt 2005-2007.
islandshest 
        Av      
Baard Næss / NN / Samfoto/NTB Scanpix ※.  
     Lisens:
      Begrenset gjenbruk 
Hoppe med føll. Islandshest.
Hoppe med føll 
        Av      
RHIMAGE/Shutterstock.  
     Lisens:
      Begrenset gjenbruk 
Islandshest.
Islandshest 
        Av      
Rune S. Selbekk.  
     Lisens:
      CC BY NC SA 3.0 
Islandshest er en husdyrrase som kommer fra Island, men som idag finnes i mange land. Den er en forholdsvis liten hest, og regnes derfor som en ponni.
Islandshesten er av samme opprinnelse som de fire norske hesterasene; dølehest, fjordhest, norsk kaldblodstraver og nordlandshest.
      Genetisk isolasjon
    
Islandshesten har ikke hatt noe særlig genetisk innblanding fra andre raser på rundt 1100 år. Kilder oppgir at det helt fra år 982 har vært forbudt å importere hester til Island.
Nyere genetisk forskning bekrefter at rasen har stor genetisk variasjon på tross av isolasjonen og store vulkanutbrudd, som gjennom historien har redusert antallet hester vesentlig. For eksempel førte vulkanutbruddet i 1784–1785 til en reduksjon i antall hester til cirka 8000, men 60 år senere hadde bestanden vokst til rundt 40 000.
      Egenskaper
    
Hesteholdet på Island har alltid vært flokkbasert, der hestene går ute hele året. Islandshesten har tykk, vannavstøtende vinterpels som egner seg for uteliv. Den utvikles langsomt, og innridning skal først skje når hesten er rundt fire år gammel.
Gangartene pass og tølt er spesielle for rasen i tillegg til de tre vanlige gangartene. Ved passgang forflyttes samme sides ben fremover samtidig. Tølt er en høyt skattet gangart, en firtaktig gangart beskrevet som «løpende skritt».
Rasen viser mange fargekombinasjoner. Vanligst er rødt og brunt i forskjellige nyanser, men skimlete, grå, palomino (skittengul med hvit man og hale), borkete og blakke hester finnes også sammen med store hvite tegninger (botet).
      Bruk
    
På Island ble hesten tradisjonelt benyttet som fremkomstmiddel. I dag er det en populær ridehest med egen sportsgren, og det eksporteres hester til hele verden.
I Norge er rasen en populær ride- og fritidshest med et eget avlsarbeid. I avlen vektlegges eksteriør med 35 prosent og rideegenskaper med 65 prosent. Skalaen i bedømmelsen strekker seg fra fem til ti. Karakteren fem er det samme som at man ikke viser gangarten. I sportsklasser strekker skalaen seg fra null til ti.
Premiegraden en hest oppnår på utstillingene er basert på gjennomsnittspoeng for alle de egenskapene som inngår i eksteriør og rideegenskaper. 
Islandshestenes konkurranser, gangartskonkurranser, har nordisk, europeisk og verdensmesterskap.
      Utbredelse
    
I det globale registeret for islandshester, WorldFengur, er det registrert over 300 000 hester, med avstamning, oppdretter, eier og resultat fra avlsvurdering i alle deltakende land. På Island er det cirka 80 000 hester, i Norge noe over 8000 registrert i denne databasen. På verdensbasis er rasen spredd til 19 land og en regner med rundt 250 000 levende hester (2014).
      Les mer i Store norske leksikon
    
hest
ponni
Islands historie
      Eksterne lenker
    
Norsk Hestesenter 2020 – Avlsplan for Islandshest
International Federation of Icelandic Horse Associations – WorldFengur
      Litteratur
    
Hellum, Susan: Et mangfold av hesteraser : Islandshesten. I Hesten i vår tid, redaktør Hans Kolbein Dahle. sidene 158–160. Tun Forlag 2009, ISBN 978-82-529-3210-2.
Hreiðarsdóttir, Gunnfríður Elín et al. 2014: Analysis of the history and population structure of the Icelandic horse using pedigree data and DNA-analysis. Icelandic Agricultural Sciences 27, 63–79.
        Skrevet av:
      
Odd Vangen
            (NMBU)
        Sist oppdatert:
      
          20. april 2021,
        se alle endringer
begrenset gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim den inn i litteraturlisten din:
    
      Vangen, Odd: islandshest i Store norske leksikon på snl.no.
      Hentet  fra https://snl.no/islandshest
    Bidra
  
Foreslå endringer i artikkelen
Foreslå bilder til artikkelen
  Kommenter
     eller still spørsmål
Kommentarer
              
            
      Kommentaren din publiseres her. Fagansvarlig eller redaktør svarer når de kan.
    
      Du må være logget inn for å kommentere.
    
Logg inn
      eller
      
        registrer deg
      
Fagansvarlig for Hest
        Odd Vangen
      
Professor, NMBU – Norges miljø- og biovitenskapelige universitet
    NMBU
  er en av institusjonene som står bak Store norske leksikon.
Bunntekst
    Sist oppdatert
  
          dydsepistemologi:
      publisert av Heine Alexander Holmen (NTNU)
        for 29 minutter siden
      
          sosialepistemologi:
      publisert av Heine Alexander Holmen (NTNU)
        for 35 minutter siden
      
          Deduktive slutninger:
      oppdatert av Heine Alexander Holmen (NTNU)
        for rundt 1 time siden
      
          Perseptuell kunnskap - Kunnskap gjennom persepsjon:
      oppdatert av Heine Alexander Holmen (NTNU)
        for rundt 1 time siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020