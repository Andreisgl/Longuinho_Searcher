Vinje – Store norske leksikon
Hopp til hovedinnholdet
Store
norske
leksikon
Logg inn
Vinje.    Av    kokimimi.
    CC BY SA 3.0
  Vinje
Store norske leksikon
Geografi
Norges geografi
Vestfold og Telemark
Vinje
Natur
Befolkning og busetnad
Næringsliv
Samferdsel
Administrativ inndeling og offentlige institusjoner
                    Delområde og grunnkrinsar i Vinje
                  
Historikk og kultur
Kommunevåpenet
Kart
Les meir i Store norske leksikon
Eksterne lenker
Litteratur
      Skriven av
    
                Mag. art.
              
              Geir Thorsnæs
            
                Siviløkonom, tidligere ambassadør
              
              Sten Lundbo
            
              Lars Mæhlum
            
Faktaboks
Etymologi
Norrønt vinjar, fleirtal av vin, 'eng'. 
                Administrasjonssenter
              
                Åmot               
                Fylke
              
                Vestfold og Telemark (tidligare Telemark)               
                Innbyggjartal
              
                3 755 (2022)               
                Landareal
              
                2 725 km²              
                Høgaste fjell
              
                Nupsegga (1674 moh.)               
                Innbyggjarnamn
              
                vinbygg, vinbyggje (kvinne), vinbygge (mann), raulending               
                Målform
              
                nynorsk               
Kommunenummer
                3825 (frå 01.01.2020, tidlegare 0834)               
Kommunevåpen
        Vinje kommune i Telemark fylke.
      
Kart: Vinje kommune i Telemark 
        Av      
Store norske leksikon.  
     Lisens:
      CC BY NC 4.0 
Rauland er ei utprega fjellbygd, og er kjent for sin gamle byggekunst. Biletet syner gamle gardar ved austenden av Totak.
Telemark fylke 
        Av      
Intra Media/Mittet Foto/KF-arkiv ※.  
     Lisens:
      Avgrensa gjenbruk 
Vinje er ein kommune i Vestfold og Telemark fylke, lengst nordvest i fylket. Kommunen vart oppretta i 1964 ved samanslåing av dei tidlegare kommunane Vinje og Rauland. Vinje er den største kommunen i fylket i utstrekking, og grensar i vest til Agder, Rogaland og Vestland fylke.
Kommunen omfattar Kvennas, Songa/Tokkes og Vinjevassdragets dalføre med sidedalar og omliggande fjellområde. Fjelltraktene nord i kommunen utgjer Hardangerviddas søre del, som i alt utgjer to tredelar av kommunearealet. Ein stor del ligg i Hardangervidda nasjonalpark.
      Natur
    
Berggrunnen er grunnfjell, vesentleg granittisk gneis og granitt. Vassdraga i kommunen, med stor vassføring og store høgdeskilnader, har gitt føresetnader for stor kraftutbygging. I dalane er det godt med skog.
Den ubygde delen av Møsvasstangen er eit viktig fuglefredingsområde, internasjonalt verna gjennom Ramsar-konvensjonen.
      Befolkning og busetnad
    
Folketalet auka svakt på 1900-talet fram til 1960 og heldt seg så stabilt til 1990-åra. Ein tilbakegang gjennom 1990-talet og 2000-talet er avløyst av ein forsiktig vekst. I perioden 2014 til 2023 auka folkemengda med 2,9 prosent, mot 8,1 prosent i heile landet.
Busetnaden følgjer i hovudsak Vinjevassdraget og Tokke, nordbreidda av Totak, ved Møsvatn og i Øyfjell heilt i søraust. Administrasjonssenteret Åmot ligg heilt søraust i kommunen.
      Næringsliv
    
Jord- og skogbruk er framleis viktige næringar i Vinje, særleg i kombinasjon med gardsturisme, hytteutleige, jakt og fiske. Kommunen har stort saue- og geitehald, men storfe betyr òg mykje. Industrien er beskjeden og er avgrensa til noko verkstadsindustri, næringsmiddelindustri, trevare- og møbelindustri. Kunsthandverk utgjer eit monaleg innslag, med mange heil- og deltidssysselsette. Kommunen har stor turisme, med fleire hotell og turisthytter. Ved Edland ligg Haukelifjell Skisenter. Vinje er ein av landets største hyttekommunar med 5713 hytter og fritidsbustader (2022). Sidan 2006 har talet på hytter auka med 76 prosent.
Vinje er blant dei 20 største kraftkommunane, med ein gjennomsnittleg årsproduksjon på 1970 GWh per 2016. Det er ti kraftverk i kommunen, største fallhøgd er 287 meter. Kraftverka med høgast snittproduksjon er Vinje kraftverk (i drift frå 1964), Songa kraftverk (1964) og Kjela kraftverk (1979). Vassdraga i Vinje er sterkt utbygd, men kraftverka ligg dels utanfor kommunen.
      Samferdsel
    
Fleire viktige vegar går gjennom Vinje, mellom anna E134 (Frogn–Haugesund), det sentrale sambandet mellom Vest- og Austlandet sør for Hardangervidda. E134 følgjer Vinjeåas dalføre frå Åmot og nordvestover. Frå Haukeli tek riksveg 9 av til Kristiansand, frå Åmot tek fylkesveg 37 av nordover til Rauland–Rjukan og fylkesveg 38 sørover til Dalen–Vrådal.
      Administrativ inndeling og offentlige institusjoner
    
Vinje. Vinjevatnet og Vinje kyrkje.
Vinje 
        Av      
Espen Bratlie/Samfoto/NTB Scanpix ※.  
     Lisens:
      Avgrensa gjenbruk 
Vinje høyrer til Sør-Øst politidistrikt, Telemark tingrett og Agder lagmannsrett.
Kommunen er med i regionrådet Vest-Telemarkrådet saman med Fyresdal, Kviteseid, Nissedal, Seljord og Tokke.
Vinje kommune svarer til dei fire sokna Grunge, Rauland, Vinje/Nesland og Øyfjell i Øvre Telemark prosti (Agder og Telemark bispedømme) i Den norske kyrkja.
Mot slutten av 1800-talet høyrde Vinje til Øvre Telemarken fogderi i Bratsberg amt.
          Delområde og grunnkrinsar i Vinje
        
Husmannsplassen Kosi i Arabygdi. Her budde Myllargutten dei siste tjue åra av livet sitt.
Myllarheimen 
        Av      
Jan-Tore Egge.  
     Lisens:
      CC BY SA 4.0 
For statistiske formål er Vinje kommune (per 2016) delt inn i to delområde med til saman 24 grunnkrinsar:
Vinje: Nesland nedre, Mannås/Åbø, Hylland, Kostveit, Særensgrend, Bøgrend, Smørklepp, Grungedal, Edland, Haukelid, Vestheiane, Vågslid, Songa vest
Rauland: Øyfjell, Rorge, Austbø, Møsstrond, Nesland øvre, Hadland, Raulandsgrend, Arabygdi, Songa aust, Møsvatn vest, Møsvatn aust
      Historikk og kultur
    
Ølbolle frå Rauland, 1789.
Anne-Lise Reinsfelt/Norsk Folkemuseum.  
     Lisens:
      CC BY SA 2.0 
Mange kjende kunstnarar, musikarar og forfattarar er fødde i Vinje eller har hatt sin heimstad her. Tarjei Vesaas' og Halldis Moren Vesaas' heim Midtbø er open for besøk. I Åmot sentrum står eit monument over Tarjei Vesaas av Tone Thiis Schjetne. Ved Vinje kyrkje ligg Vinjestoga, der Aasmund Olavsson Vinje voks opp. Vinjesenteret, nasjonalt senter for dikting og journalistikk, formidlar mellom anna forfattarane Tarjei Vesaas, Halldis Moren Vesaas og Aslaug Vaa, som òg var fødd i Rauland. Av nålevande forfattarar kan nemnast Stein Versto.
Folkemusikken har alltid stått sterkt i Vinje. Myllargutten Torgeir Augundsson levde dei siste åra av livet sitt i Rauland. Ifølgje tradisjonen var det ved Edland Myllarguten lærte felespel av fossegrimen. Tradisjonen etter Myllargutten vart ført vidare av mellom andre Haavard Gibøen og Eivind Mo, i seinare tid av mellom andre Tarjei Romtveit og Ottar Kåsa. Innanfor den vokale folkemusikken og visesongen kan nemnast Ingebjørg Bratland, Aslak Brekke, Sondre Bratland, Arve Moen Bergset og Odd Nordstoga.
Også innanfor rosemåling og treskjering har Vinje fostra mange kjende namn: Olav Olavson Skraddaren, Tor Sveinson Øykjelid, Sveinung Svalastoga, Halvor Teigen og i nyare tid Øystein Vesaas. Ei freda stove på Uppstoga er dekorert av den eldste bygdemålaren vi kjenner namnet på, Talleiv Halvorson Espetveit, ofte berre kalla «Talleiv målar». Rauland Kunstmuseum har mellom anna samlingar av bilethoggarane Dyre Vaa og Knut Skinnarland. Ved Grunge kyrkje står Dyre Vaas monument Kvinna med brødet. Vinje Biletgalleri har samlingar av kunstnarane Henrik Sørensen og Harald Kihle, som arbeidde mye i Vinje. Universitetet i Søraust-Noreg har ei avdeling i Rauland med studium mellom anna innanfor folkekunst og folkemusikk.
Møsstrond kyrkje er landets høgastliggjande kyrkje (950 meter over havet), og ligg på ei øy i det oppdemde Møsvatnet. Møsstrond har òg landets høgastliggjande gardsbruk (1000 meter over havet). Vinje kyrkje er frå 1796.
      Kommunevåpenet
    
Kommunevåpenet (godkjent i 1990) har ein geitebukk i sølv mot ein blå bakgrunn. Dette symboliserer saue- og geitehald.
      Kart
    
Kart over Vinje kommune 
        Av      
Store norske leksikon.  
     Lisens:
      CC BY NC 4.0 
      Les meir i Store norske leksikon
    
Vestfold og Telemark
      Eksterne lenker
    
Vinje kommune sine nettsider
Vinjesenteret
      Litteratur
    
Berge, Rikard: Vinje og Rauland, 1940–75, 4 b.
Kostveit, Øystein: Kulturhistorisk vegbok for Vinje, Rauland, Haukeli, 1999
Kostveit, Øystein: Rauland i Telemark: ei fjellbygd mot Hardangerviddi, 1994
Sanden, Gunnar: Vest-Telemark boki, 2004
Vinje, Arne: Kult og kyrkje: soga om Vinje kyrkje og staden der ho stend, 1996
        Skriven av:
      
Geir Thorsnæs
Sten Lundbo
Lars Mæhlum
        Sist oppdatert:
      
          15. august 2023,
        sjå alle endringar
fri gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim han inn i litteraturlista di:
    
      Thorsnæs, Geir; Lundbo, Sten; Mæhlum, Lars: Vinje i Store norske leksikon på snl.no.
      Henta  frå https://snl.no/Vinje
    Bidra
  
Føreslå endringar i artikkelen
Føreslå bilete til artikkelen
  Kommenter
     eller still spørsmål
Kommentarar
              
            
      Kommentaren din blir publisert her. Fagansvarleg eller redaktør svarer når dei kan.
    
      Du må være logga inn for å kommentere.
    
Logg inn
      eller
      
        registrer deg
      
Fagansvarleg for Vinje
        Lars Mæhlum
      
Bunntekst
    Sist oppdatert
  
          dydsepistemologi:
      publisert av Heine Alexander Holmen (NTNU)
        for 18 minutter siden
      
          sosialepistemologi:
      publisert av Heine Alexander Holmen (NTNU)
        for 24 minutter siden
      
          Deduktive slutninger:
      oppdatert av Heine Alexander Holmen (NTNU)
        for 40 minutter siden
      
          Perseptuell kunnskap - Kunnskap gjennom persepsjon:
      oppdatert av Heine Alexander Holmen (NTNU)
        for 41 minutter siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020