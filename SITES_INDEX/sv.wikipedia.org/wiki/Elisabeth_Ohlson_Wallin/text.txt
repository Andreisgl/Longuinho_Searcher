Elisabeth Ohlson Wallin – Wikipedia
Elisabeth Ohlson Wallin
Från Wikipedia
Hoppa till navigering
Hoppa till sök
Den här artikeln behöver fler eller bättre källhänvisningar för att kunna verifieras. (2020-05) Åtgärda genom att lägga till pålitliga källor (gärna som fotnoter). Uppgifter utan källhänvisning kan ifrågasättas och tas bort utan att det behöver diskuteras på diskussionssidan.
Elisabeth Ohlson Wallin  Elisabeth Ohlson Wallin i en manifestation till stöd för hotade konstnärer och författare på Kulturhuset Stadsteatern i Stockholm 2015.Född28 maj 1961 (62 år)SkaraYrke/uppdragFotograf
Elisabeth Anna Karin Ohlson Wallin, född Ohlson den 28 maj 1961 i Skara,[1] är en svensk fotograf, konstnär och teaterregissör. Elisabeth Ohlson Wallin är mest känd genom den uppmärksammade utställningen Ecce Homo. Hon arbetar till vardags som frilans med specialitet porträtt.
Innehåll
1 Biografi
2 Bibliografi i urval
3 Utmärkelser
4 Källor
5 Externa länkar
Biografi[redigera | redigera wikitext]
Ohlson Wallin har arbetat som fotograf sedan 1980, men hennes genombrott blev den omdiskuterade fotoutställningen Ecce Homo 1998. Ecce Homo visades första gången i ett skyddsrum på Renstiernas gata i Stockholm som konstnären själv hyrt av Stockholms brandförsvar. Visningen av Ecce Homo sammanträffade med Europride 16 juli 1998. Dåvarande domprosten Tuulikki Koivunen Bylund i Uppsala domkyrka besökte bergrummet på Södermalm och var den person som upplät och bjöd in konstnären att visa bilderna som diabildvisning i kyrkan under kulturnatten 16 september 1998. Tre meditationsgudstjänster hölls då Elisabeth Ohlson Wallin visade bilderna samt spelade klassisk musik och förklarade varje bild. 12 000 besökare registrerades samtidigt som Livets ord demonstrerade utanför domkyrkan.
Diabildvisningen ledde till att domkyrkan bombhotades och att dåvarande påven Johannes Paulus II ställde in en planerad audiens av ärkebiskop K.G. Hammar. Trots detta turnerade utställningen under två år i Sverige och i Europa, vilket ofta ledde till upplopp och demonstrationer. De starkaste reaktionerna var demonstrationerna utanför och inne i Annedals kyrka i Göteborg, november 1998 samt tumulten utanför Norrköpings stadsmuseum då konstnären Elisabeth Ohlson Wallin försökte dokumentera demonstrationerna som slutade med att konstnären fick skydd med att lämna staden med poliseskort.  
Ohlson Wallin hämtar inspiration från barockens bibliska målningar, men ger ofta bilderna ett dokumentärt budskap som hon har med sig från sin tid som journalistisk pressfotograf.
Kampen för HBTQ-personers rättigheter är tydlig i hennes bilder. Denna kamp syns även i utställningarna Helgon och In Hate We Trust, den senare framför allt inspirerad av Caravaggio och Artemisia Gentileschi.[2] Fotona stärks med text av Lars Gårdfeldt och musik av Eva Dahlgren. År 2009 mottog hon Ingemar Hedenius-priset av Humanisterna.[3] Ohlson Wallin är representerad vid bland annat Nationalmuseum[4] i Stockholm.
2010 visade hon sin utställning Jerusalem på Världskulturmuseet i Göteborg. Bilderna visade HBTQ-personers kamp i Jerusalem och en av de 15 bilderna blev bortplockad i samråd av museets ledning och underrättelsetjänsten i Göteborg. Verket/bilden som togs ner skulle visa tre muslimska homosexuella män på en bönematta.
Elisabeth Ohlson Wallin debuterade som teaterregissör 2017 med Kung Kristina Alexander, en nyskriven pjäs om regenten Kristina som transperson som hon har skrivit tillsammans med skådespelerskan Aleksa Lundberg, som också gestaltade Kristina. Premiären ägde rum på Strindbergs intima teater i Stockholm under ledning av Ture Rangström 2017.
2019 hängdes hennes verk Paradiset i Sankt Pauli kyrka i Malmö vid högaltaret. Tavlan är en variant av Lucas Cranachs Adam och Eva i paradiset, fast med HBTQ-personer. Den kallades Sveriges första HBTQ-altartavla. Ohlson Wallin hade tidigare skänkt den till Skara domkyrka 2012, som hade avvisat den som politisk. Tavlan togs kort därefter ned efter en intensiv debatt där bland annat Lundabiskopen Johan Tyrberg kallade den för gnostisk. Den kallades även transfobisk för att ormen, en kristen symbol för ondskan, var en transperson. Ohlson Wallin uttalade sig vid beslutet om Paradisets nedtagande att "Beslutet beror på att vi i Sverige inte är mogna att ha en altartavla i det heliga rummet med HBTQ-anknytning" och att hon skulle återkomma med en ny HBTQ-tavla att erbjuda till kyrkan.[5][6][7]
Ecce Homo 1998
Amauros 2000
ÄlskadeTjackhora 2002
Helgon 2004
Via dolorosa 2004
Läderbögar 1996-2006
September (minnesbilder av mordet på Anna Lindh)
Könskrigare 2000
In hate we trust, med hatbrott mot sexuella minoriteter som tema 2007
Kol (uppdrag)
Livet - med tiden 2006
Jerusalem 2010
Heteronorm & etnonorm[8], uppdrag av Fredens hus i Uppsala
Porträtten som aldrig målades[9] samarbete med JAG
"Kungamiddagen" (även kallad "Pizzabuffén" eller "Drottningbilden"), ett fotomontage som ingår som nummer fyra i en utställning med tio satirbilder.
Svenska akademin (satirbildskollage som ej kan publiceras)
Bibliografi i urval[redigera | redigera wikitext]
H.O.M.O. - en helgonkalender, Ordfront, Stockholm 2004, ISBN 91-7037-032-X (tillsammans med Lars Gårdfeldt)
1998 - Ecce homo
South Africa Via Dolorosa, Elisabeth Ohlson Wallin, Stockholm 2004, ISBN 91-975424-6-6
Kvinnor, Normal, Stockholm 2005, ISBN 91-975424-6-6
Livet - med tiden, Elisabeth Ohlson Wallin, Nyköping 2006, ISBN 91-631-9307-8
Läderbögar 2007
In hate we trust - based on true stories, Norrköpings stadsmuseum, Norrköping 2007, ISBN 91-976713-0-4 (med text av Lars Gårdfeldt)
Vänskap, Ica, Västerås 2008, ISBN 978-91-534-3117-6 (med text av Maria Leijonhielm)
Ack Sverige, du sköna, Karneval, Stockholm 2014, ISBN 9789187207341[10]
Utmärkelser[redigera | redigera wikitext]
2009 - Ingemar Hedenius-priset
Källor[redigera | redigera wikitext]
^ Sveriges befolkning 1970, CD-ROM version 1.04, Sveriges Släktforskarförbund 2002
^ ”Elisabeth Ohlson Wallins webbplats”. Arkiverad från originalet den 5 april 2008. https://web.archive.org/web/20080405141344/http://www.ohlson.se/. Läst 30 mars 2008. 
^ ”Hedeniuspriset”. Humanisterna. http://www.humanisterna.se/hedeniuspriset/. Läst 16 februari 2016. 
^ ”Nationalmuseum”. Arkiverad från originalet den 28 januari 2018. https://web.archive.org/web/20180128074607/http://collection.nationalmuseum.se/eMP/eMuseumPlus?service=ExternalInterface&module=artist&objectId=20583&viewType=detailView. Läst 27 januari 2018. 
^ Karin Rosvall (29 november 2019). ”Sveriges första hbtq-altartavla invigs i Malmö”. SVT Nyheter. https://www.svt.se/kultur/kontroversiell-altartavla-invigs-i-malmo-1. Läst 21 december 2019. 
^ Erik Magnusson (10 december 2019). ”Lundabiskopen är skeptisk till hbtq-altartavlan i Malmö”. Sydsvenskan. https://www.sydsvenskan.se/2019-12-10/lundabiskopen-ar-skeptisk-till-hbtq-altartavlan-i-malmo. Läst 21 december 2019. 
^ Sundell, Joachim; Farran-Lee, Lydia (11 november 2019). ”Elisabeth Ohlson Wallin: Svenska kyrkan kommer att få skämmas”. SVT Nyheter. https://www.svt.se/kultur/elisabeth-ohlson-wallin-svenska-kyrkan-kommer-fa-skammas-infor-historien. Läst 21 december 2019. 
^ ”Jönköping öppnar för nya perspektiv”. Landets Fria. http://www.fria.nu/artikel/97123. Läst 16 februari 2016. 
^ ”Porträtten som aldrig målades”. Landets Fria. Arkiverad från originalet den 8 mars 2016. https://web.archive.org/web/20160308065426/http://www.landetsfria.se/artikel/113461. Läst 16 februari 2016. 
^ ”Ack Sverige, du sköna -  av Elisabeth Ohlson Wallin | Karneval förlag”. karnevalforlag.se. Arkiverad från originalet den 28 januari 2016. https://web.archive.org/web/20160128194346/http://karnevalforlag.se/bocker/ack-sverige-du-skona. Läst 16 februari 2016. 
Externa länkar[redigera | redigera wikitext]
Reportage på Wikinews från vernissagen för In hate we trust
Elisabeth Ohlsons webbplats
Auktoritetsdata • Kulturnav: f10669f1-a896-4e47-b8a2-feec77d0d2e8
Hämtad från ”https://sv.wikipedia.org/w/index.php?title=Elisabeth_Ohlson_Wallin&oldid=50209796”
Kategorier: Svenska fotografer under 1900-taletSvenska fotografer under 2000-taletSvenska HBTQ-aktivisterRepresenterade vid NationalmuseumSommarvärdar 1999Personer från SkaraKvinnorFödda 1961Levande personerDolda kategorier: Artiklar som behöver fler källor 2020-05Alla artiklar som behöver fler källorAlla artiklar som behöver källorWikipediaartiklar med identifierare från kulturnav
Navigeringsmeny
Personliga verktyg
Inte inloggadDiskussionBidragSkapa kontoLogga in
Namnrymder
ArtikelDiskussion
svenska
Visningar
LäsRedigeraRedigera wikitextVisa historik
Mer
Sök
Navigering
HuvudsidaIntroduktionDeltagarportalenBybrunnenSenaste ändringarnaSlumpartikelLadda upp filerStöd WikipediaKontakta WikipediaHjälp
På andra projekt
Commons
Skriv ut/exportera
Skapa en bokLadda ned som PDFUtskriftsvänlig version
Verktyg
Sidor som länkar hitRelaterade ändringarSpecialsidorPermanent länkSidinformationAnvänd som referensWikidata-objekt
Språk
ČeštinaEnglishEspañolمصرىPolski
Redigera länkar
 Sidan redigerades senast den 24 februari 2022 kl. 15.20.
Wikipedias text är tillgänglig under licensen  Creative Commons Erkännande-dela-lika 4.0 Unported. För bilder, se respektive bildsida (klicka på bilden). Se vidare Wikipedia:Upphovsrätt och användarvillkor.
Wikimedias integritetspolicy
Om Wikipedia
Förbehåll
Uppförandekod
Mobil vy
Utvecklare
Statistik
Information om kakor