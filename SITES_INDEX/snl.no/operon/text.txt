operon – Store norske leksikon
Hopp til hovedinnholdet
Store
norske
leksikon
Logg inn
  operon
Store norske leksikon
Biologi
Vitenskapsgrener i biologien
Genetikk
Oppbygging av operon
Lac-operon
Les mer i Store norske leksikon
      Skrevet av
    
              Lene Martinsen
            
                  Universitetet i Oslo
                
Operon er en samling gener som er plassert etter hverandre og styres av den samme kontrollmekanismen. Operon er en måte å organisere gener på slik at alle genene aktiveres samtidig. Operon er kun funnet hos bakterier.
Faktaboks
                Uttale
              
                operˈon               
      Oppbygging av operon
    
Figur 1 viser en generell oppbygging av operon.
Operon generell struktur 
        Av      
Lene Martinsen.  
     Lisens:
      CC BY SA 3.0 
Et operon består av en gruppe gener som har relaterte funksjoner. Genene er samlet i en enhet med en felles av/på-bryter kalt promotor. Promotoren er lokalisert i starten av enheten. Mellom promotoren (av/på-bryter) og genene finnes et område som er bindingssetet for et protein som kan skru opp eller ned aktiviteten til genene i operonet. Dette området kalles operator.
Når genene i et operon blir skrudd på produserer bakteriecellen en sammenhengende mRNA for hele enheten samlet. I motsetning til hos eukaryote organismer hvor gener blir aktivert en og en, det vil si én mRNA for hvert gen.
      Lac-operon
    
Figur 2 viser hvordan lac-operon hos E. coli er bygget opp. Det er tre gener i operonet: 1) lacZ som spalter laktose til glukose og galaktose; 2) lacY som er et bærerprotein som frakter laktose inn i cellen og 3) lacA med ukjent funksjon. CAP er et bindingssete for en aktivator, det vil si et molekyl som er med å aktivere (setter i gang) genene i tillegg til av/på-bryteren (CAP står for «catabolite activator protein» på engelsk).
Oppbygging av lac operon 
        Av      
Lene Martinsen.  
     Lisens:
      CC BY SA 3.0 
Det såkalte lac-operonet i tarmbakterien E. coli var det første operonet som ble oppdaget. Genene i dette operonet sørger for at bakterien kan bryte ned sukkeret laktose til enklere sukkerarter (glukose og galaktose) og bruke dem som energikilde. Laktose er et sukker som finnes i melk.
Dersom det ikke er noe laktose til stede i miljøet til E. coli, vil en repressor (et stoff som undertrykker) være festet til operatoren og ingen av genene blir aktivert. Dermed unngår bakterien å sløse bort energi på å aktivere genene sine uten grunn. Dersom laktose er til stede, vil repressoren ikke lenger binde seg til operatoren, og bakterien står fritt til å aktivere genene sine slik at laktose kan brytes ned av bakterien.
      Les mer i Store norske leksikon
    
gener
genetikk
genregulering
        Skrevet av:
      
Lene Martinsen
            (Universitetet i Oslo)
        Sist oppdatert:
      
           7. august 2023,
        se alle endringer
fri gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim den inn i litteraturlisten din:
    
      Martinsen, Lene: operon i Store norske leksikon på snl.no.
      Hentet  fra https://snl.no/operon
    Bidra
  
Foreslå endringer i artikkelen
Foreslå bilder til artikkelen
  Kommenter
     eller still spørsmål
Kommentarer
              
            
      Kommentaren din publiseres her. Fagansvarlig eller redaktør svarer når de kan.
    
      Du må være logget inn for å kommentere.
    
Logg inn
      eller
      
        registrer deg
      
Fagansvarlig for Genetikk
        Lene Martinsen
      
Universitetet i Oslo
    Universitetet i Oslo
  er en av institusjonene som står bak Store norske leksikon.
Bunntekst
    Sist oppdatert
  
          Joséphine:
      bilde oppdatert av Odd Egil Hoprekstad
        for 12 minutter siden
      
          Joséphine:
      oppdatert av Odd Egil Hoprekstad
        for 12 minutter siden
      
          Gennaris stripe:
      oppdatert av Per Holck (UiO)
        for 19 minutter siden
      
          Svalbard:
      oppdatert av Susan Barr
        for 28 minutter siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020