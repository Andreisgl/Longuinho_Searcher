Wikipedia:Aikajana – Wikipedia
Wikipedia:Aikajana
Wikipediasta
Siirry navigaatioon
Siirry hakuun
Tämä on suomenkielisen Wikipedian aikajana. Sivulla esitellään Wikipedian teknisiä muutoksia, käytäntöjen kehitystä ja virstanpylväitä. Sivun tarkoitus on olla apuna Wikipedian historian tallentamisessa. Vanhoja Wikipediauutisia on sivuilla Wikipedia:Ilmoituksia.
Sisällys
1 Ennen perustamista
2 2002
3 2003
4 2004
5 2005
6 2006
7 2007
8 2008
9 2009
10 2010
11 2011
12 2012
13 2013
14 2016
15 2017
16 2019
17 2020
18 2022
19 Lähteet
Ennen perustamista[muokkaa wikitekstiä]
Maaliskuu 2000 – GNU Free Documentation Licensen ensimmäinen virallinen versio, 1.1, julkaistiin.
9. maaliskuuta 2000 – Nupedia perustettiin (Osoite http://www.nupedia.com).
15. tammikuuta 2001 – Wikipedian englanninkielinen versio perustettiin www-osoitteeseen (Osoite http://www.wikipedia.com).
25. tammikuuta 2002 – Wikipedian ohjelmisto siirtyi Phase I:stä (UseModWiki ja myös alkuaikoina CamelCase) Phase II:een, joka oli erityisesti Wikipediaa varten kirjoitettu nimetön PHP-ohjelmisto.
2002[muokkaa wikitekstiä]
Suomenkielisen Wikipedian alkuperäinen etusivu
Vuoden 2002 loppuun mennessä suomenkielinen Wikipedia oli ollut lähes eloton. Artikkeleita oli virallisen luvun mukaan viisi, joista vain yksi oli pidempi kuin 200 merkkiä.
Tapahtumia:
21. helmikuuta 2002 – Suomenkielinen Wikipedia perustettiin www-osoitteeseen (Osoite http://www.fi.wikipedia.com). Tällöin ohjelmistona toimi UseModWiki. Etusivu, suomenkielisen Wikipedian ensimmäinen sivu, luotiin 12 minuuttia yli keskiyön ohjelmiston aikaa osoitteesta gateway.jypoly.fi. Kyseisen muokkauksen teki Jyväskylän ammattikorkeakoulun IT-instituutin silloisissa tiloissa Viitaniemessä eräs ohjelmointitekniikan opiskelija. Etusivun sisältö oli: "Tämä on suomenkielinen Wikipedia-sivusto." (Internet Archive)
26. toukokuuta 2002 – Ensimmäinen artikkeli, Kaskinen (Internet Archive), luotiin. Muokkaaja tuli ilmeisesti osoitteesta c-0cdc70d5.02-47-6c6b701.cust.bredbandsbolaget.se.
5. kesäkuuta 2002 – Ensimmäinen rekisteröitynyt käyttäjä, V-M Osterman teki artikkelimuokkauksia. (Internet Archive)
28. elokuuta 2002 – Vanhin nykyisessä tietokannassa oleva muokkaus (oldid=1432) sijoittuu tälle päivälle.
Marraskuu 2002: GNU Free Documentation Licensen versio 1.2 julkaistiin.
Vuoden lopussa oli tilastojen mukaan viisi artikkelia[1] joista ainoastaan yksi oli yli 200 merkkiä pitkä.
Ensimmäiset muokkaukset
Archive.org:n perusteella nuo muokkaukset olivat nämä
21.2.2002 12:12
http://web.archive.org/web/20020224233947/http://fi.wikipedia.com/wiki.cgi?HomePage
26.5.2002 11:03 
http://web.archive.org/web/20020607061200/http://fi.wikipedia.com/wiki.cgi?Kaskinen
http://web.archive.org/web/20020717005108/http://fi.wikipedia.com/wiki.cgi?action=history&id=Kaskinen
26.5.2002 11:04
http://web.archive.org/web/20020606063910/http://fi.wikipedia.com/wiki.cgi?action=history&id=HomePage
http://web.archive.org/web/20020708083401/http://fi.wikipedia.com/wiki.cgi?action=browse&diff=1&id=HomePage&revision=1
26.5.2002 11:08
http://web.archive.org/web/20020730161853/http://fi.wikipedia.com/wiki.cgi?action=browse&id=Helsinki&revision=1
http://web.archive.org/web/20020831042755/http://fi.wikipedia.com/wiki.cgi?action=history&id=Helsinki
2003[muokkaa wikitekstiä]
Suomenkielisen Wikipedian etusivu 2003
Suomenkielisen Wikipedian artikkeleita alettiin kirjoittaa ensimmäistä kertaa aktiivisesti tammi–helmikuun vaihteessa 2003. Artikkelimäärä kasvoi kuukaudessa viidestä 76:een. Vuoden 2003 loppuun mennessä suomenkielinen Wikipedia oli kerännyt pienen vakituisen toimittajakunnan. Yli sata muokkausta kuukaudessa tekeviä käyttäjiä oli noin viisi. Artikkeleita oli aloitettu noin 3 000, mutta niiden keskimääräinen taso ei ollut vielä korkea: vain noin 140 (4,7 prosenttia) oli pituudeltaan yli kaksikilotavuisia. Lisäksi suomenkielisen Wikipedian ohjeet ja käytännöt olivat edelleen hyvin keskeneräisiä. Suomenkielinen Wikipedia oli kuitenkin 16. suurin Wikipedian kieliversio.
Tapahtumia:
Maaliskuu 2003 – Suomenkielisen Wikipedian artikkeleissa oli yhteensä 10 000 sanaa (keskimäärin 72 sanaa artikkelia kohti).
Toukokuu 2003 – Suomenkielisen Wikipedian 1 000. muokkaus tehtiin (keskimäärin 1,9 muokkausta artikkelia kohti).
20. kesäkuuta 2003 – MediaWikin muokkauslaskurin mukaan suomenkielisen Wikipedian ensimmäinen muokkaus tehtiin.
Heinäkuu 2003 – 1 000 artikkelin rajapyykki saavutettiin.
13. syyskuuta 2003 – Suomenkielinen Wikipedia siirtyi osoitteeseen http://www.fi.wikipedia.org.
16. syyskuuta 2003 – Suomenkielisessä Wikipediassa poistettiin  ensimmäinen artikkeli (Maailmanloppu) plagiaattina. Varsinainen artikkelienpoisto sai alkunsa, kun ensimmäiset ylläpitäjät valittiin.
Syyskuu 2003 – Suomenkielisen Wikipedian artikkeleissa oli yhteensä 100 000 sanaa (keskimäärin 62 sanaa artikkelia kohti).
28. marraskuuta 2003 – Wikipedian ohjelmisto siirtyi Phase II:stä Phase III:een (ohjelmiston, joka oli nimetty MediaWikiksi, versioon 1.2). Sisällön kannalta merkittävin edistys oli kuvatiedostojen tallentamisen ja siten artikkelien kuvituksen mahdollistuminen. Matemaattisia lausekkeita saattoi alkaa merkitä TeX-koodilla.
8. joulukuuta 2003 – Ensimmäiset ylläpitäjät valittiin.
22. joulukuuta 2003 – Suomenkielisen Wikipedian yleisen keskustelun sivu nimettiin äänestyksen jälkeen Kahvihuoneeksi. Hävinneitä ehdotuksia olivat muiden muassa Taukotupa, Kulmakuppila ja Maitolaituri.
2004[muokkaa wikitekstiä]
Suomenkielisen Wikipedian etusivu 2004
Vuoden 2004 loppuun mennessä suomenkielinen Wikipedia oli kerännyt monipuolisen ja aktiivisen toimittajakunnan. Yli sata muokkausta kuukaudessa tekevien käyttäjien määrä oli kolmisenkymmentä. Vuodessa oli aloitettu 10 500 artikkelia. Myös artikkeleiden taso oli noussut vuodessa huomattavasti: yli kaksi kilotavua pitkien lukumäärä oli kasvanut 2 400:aan (18,3 prosenttia). Suomenkielinen Wikipedia oli edelleen 16. suurin Wikipedian kieliversio.
Tapahtumia:
23. helmikuuta 2004 – Suomenkielisen Wikipedian 10 000. muokkaus tehtiin (keskimäärin 3,4 muokkausta artikkelia kohti).
2. maaliskuuta 2004 – Ensimmäinen havaittu lainaus lehdistössä suomenkielisestä Wikipediasta (Iltalehti lainasi sanatarkasti artikkelia Pullamössösukupolvi).
16. huhtikuuta 2004 – Wikipedian ensimmäinen suomenkielinen sisarhanke, suomenkielinen Wikiaineisto, perustettiin. Wikiaineisto on kokoelma alkuperäisessä muodossaan olevia tai niistä käännettyjä dokumentteja, jotka ovat tekijänoikeuksista vapaita tai GNU FDL -lisenssin mukaisesti levitettävissä.
2. toukokuuta 2004 – Toinen suomenkielinen sisarhanke, Wikisanakirja, perustettiin. Wikisanakirja on kaikkien kielten synonyymi- sivistys- ja käännössanakirja.
29. kesäkuuta 2004 – Wikipedian ensimmäiseksi suositelluksi artikkeliksi valittiin Euroopan unioni. Se menetti myöhemmin statuksensa äänestyksessä.
Heinäkuu 2004 – Suomenkielisen Wikipedian kasvu saavutti 1 000 artikkelia kuukaudessa.
8. heinäkuuta 2004 – Ensimmäinen suomalaisessa lehdistössä havaittu artikkeli Wikipediasta (Kymen Sanomat kirjoitti aiheesta).
5. elokuuta 2004 – Kolmas suomenkielinen sisarhanke, Wikisitaatit, perustettiin. Wikisitaatit on kokoelma sanontoja, sananlaskuja, lainauksia ja lentäviä lauseita.
27. elokuuta 2004 – Neljäs suomenkielinen sisarhanke, Wikikirjasto, perustettiin. Wikikirjasto on kokoelma käsi- ja oppikirjoja.
Elokuu 2004 – Suomenkielisen Wikipedian artikkeleissa oli yhteensä 1 000 000 sanaa (keskimäärin 133 sanaa artikkelia kohti).
14. lokakuuta 2004 – 10 000 artikkelin rajapyykki saavutettiin. Rajan rikkonut artikkeli oli San Salvador. Seuraavana päivänä julkaistiin lehdistötiedote Ilmaisessa suomenkielisessä tietosanakirjassa nyt yli 10 000 artikkelia. Se sai melko vaimean vastaanoton, sillä vain muutama julkaisu levitti uutista.
30. lokakuuta 2004 – Mahdollistettiin Wikimedia Commonsin kuvien linkittäminen kuten paikallisesti tallennettujen kuvien. Kuvituksen lisääminen alkoi helpottua merkittävästi. Ennen tätä paikallisesti tallennettuja kuvia oli liitetty artikkeleihin hieman yli 2 000 kappaletta.
Joulukuu 2004 – Suomenkielisen Wikipedian 100 000. muokkaus tehtiin (keskimäärin 7,7 muokkausta artikkelia kohti).
2005[muokkaa wikitekstiä]
Vuonna 2005 suomenkielisen Wikipedian kasvu voimistui. Artikkeleita perustettiin vuodessa 29 800. Vuoden lopussa yli sata muokkausta kuukaudessa tekevien käyttäjien määrä oli 90. Yli kaksi kilotavua pitkiä artikkeleita oli 9 200 (21,3 prosenttia). Artikkeleissa käytettyjen kuvien lukumäärä oli vuodessa lähes kymmenkertaistunut 25 000:een, mikä oli lähinnä Commonsin valikoiman laajentumisen ansiota, sillä paikallisesti tallennettuja tiedostoja oli noin kolmetuhatta. Suomenkielinen Wikipedia oli 14. suurin Wikipedian kieliversio.
Tapahtumia:
6. helmikuuta 2005 – Wikipedian kymmenenneksi suositelluksi artikkeliksi valittiin Kalevalamitta. Se menetti myöhemmin statuksensa äänestyksessä.
12. huhtikuuta 2005 – Suomenkielinen Wikipedia pääsi ensimmäistä kertaa lehdistöön muuten kuin yleisen esittelyn kautta Iltalehden julkaistessa uutisen artikkelin Jari Vilén muokkaussodasta.
27. kesäkuuta 2005 – 25 000 artikkelin rajapyykki saavutettiin. Rajan rikkonut artikkeli oli Fenyylialaniini. Seuraavana päivänä julkaistiin lehdistötiedote Ilmaisessa suomenkielisessä tietosanakirjassa nyt yli 25 000 artikkelia. Se sai yhtä vaimean vastaanoton kuin edellinenkin lehdistötiedote.
13. heinäkuuta 2005 – 10 000 kuvan rajapyykki saavutettiin.
9. syyskuuta 2005 – Ensimmäinen suomenkielisen Wikipedian käyttäjien tapaaminen järjestettiin Turussa.
1. joulukuuta 2005 – Suomenkielinen Wikipedia joutui ensimmäistä kertaa asiantuntijoiden arvioimaksi ITviikossa otsikolla "Älä luota Wikipediaan". Raati haukkui lähes kaikkia tarkastelemiaan artikkeleita.
22. joulukuuta 2005 – Aamulehden Valo-liite arvioi kolmea suomenkielisen Wikipedian jouluaiheista artikkelia otsikolla "Wikipedia, skarppaa vähän!" antaen kouluarvosanoja 6–7.
2006[muokkaa wikitekstiä]
Suomenkielisen Wikipedian etusivu 2006
Vuonna 2006 suomenkielisen Wikipedian kasvu vakiintui reiluun 4 000 artikkeliin kuukaudessa. Vuodessa uusia perustettiin 50 000. Yli sata muokkausta kuukaudessa tekevien käyttäjien määrä vakiintui yli sadan. Yli kaksi kilotavua pitkiä artikkeleita oli 22 800 (24,4 prosenttia). Suomenkielinen Wikipedia oli 13. suurin Wikipedian kieliversio.
Tapahtumia:
21. helmikuuta 2006 – 50 000 artikkelin rajapyykki saavutettiin. Rajan rikkonut artikkeli oli Aku ei anna periksi. Seuraavana päivänä julkaistiin lehdistötiedote Nettitietosanakirjassa 50 000 artikkelia. Se sai välittömästi enemmän julkisuutta kuin aiemmat tiedotteet STT:n tehdessä siitä uutissähkeen.
Helmikuu 2006 – Suomenkielisen Wikipedian artikkeleissa oli yhteensä 10 000 000 sanaa (keskimäärin 196 sanaa artikkelia kohti).
Maaliskuu 2006 – Yli sata muokkausta kuukaudessa tehneiden käyttäjien lukumäärä ylitti ensimmäisen kerran sadan.
7. huhtikuuta 2006 – Suomen sisällissota saavutti ensimmäisenä suomenkielisen Wikipedian artikkelina tuhannen muokkauksen rajan.
17. huhtikuuta 2006 – Suomenkielinen Wikipedia esiintyi ensimmäistä kertaa televisiossa, kun Kymmenen uutisissa oli aiheeseen liittyvä uutinen.
Kesäkuu 2006: – Suomenkielisen Wikipedian 1 000 000. muokkaus tehtiin (keskimäärin 14,7 muokkausta artikkelia kohti).
30. syyskuuta 2006 – Ensimmäinen syvällinen haastattelu Wikipedian muokkaajista pitkässä artikkelissa Helsingin Sanomien kuukausiliitteessä.
31. lokakuuta 2006 – Ensimmäinen tutkintapyyntö liittyen suomenkieliseen Wikipediaan, kun Maria Guzenina ilmoitti Wikipedian aktiivin ilmoittaneen hänelle, että häneen liittyvässä Wikipedia-artikkelissa on tutkittavaa, ja että Wikipedian muokkaamisen saattanut epäillä johtuneen poliittisista motiiveista. Tammikuussa poliisi totesi, ettei asiassa ole syytä epäillä rikosta.
Marraskuu 2006 – Lähdeviitteellisten artikkelien osuus kaikista artikkeleista saavuttaa 10 prosenttia.
13. joulukuuta 2006 – Wikipedian sadanneksi suositelluksi artikkeliksi valittiin Boyzone. Se menetti myöhemmin statuksensa äänestyksessä.
2007[muokkaa wikitekstiä]
Vuonna 2007 suomenkielisen Wikipedian kasvu jatkui samanlaisena kuin edeltävänä. Yli kaksi kilotavua pitkiä artikkeleita oli 35 700 (25,3 prosenttia). Suomenkielinen Wikipedia oli 14. suurin Wikipedian kieliversio.
Tapahtumia:
11. helmikuuta 2007 – 100 000 artikkelin rajapyykki saavutettiin. Rajan rikkonut artikkeli oli Planckin energia. Samana päivänä julkaistiin lehdistötiedote Nettitietosanakirjassa 100 000 artikkelia. Sen pohjalta useat päivälehdet julkaisivat pikku-uutisen.
21. maaliskuuta 2007 – Suomenkielinen Wikipedia järjesti 100 000 artikkelin juhlaseminaarin. Puhujina olivat muun muassa Unto Hämäläinen, Jukka Kemppinen, Kai Ekholm, Kari A. Hintikka ja Tere Vadén. (Seminaari videotiedostona)
Huhtikuu 2007 – Yli viisi muokkausta kuukaudessa tehneiden käyttäjien lukumäärä ylitti ensimmäisen kerran tuhannen.
Huhtikuu 2007 – Suomenkielisen Wikipedian kasvu on nopeimmillaan, 1 000 artikkelia neljässä päivässä. Vastaaviin lukuihin ei ole päästy myöhemmin.
17. toukokuuta 2007 – Hyvät artikkelit -kategoria perustettiin suositeltujen artikkelien rinnalle. Wikipedian ensimmäiseksi hyväksi artikkeliksi valittiin Gorilla.
27. toukokuuta 2007 – Wikipedian kymmenenneksi hyväksi artikkeliksi valittiin Aikamatkustus.
25. marraskuuta 2007 – Viides suomenkielinen sisarhanke, Wikiuutiset, perustettiin. Wikiuutiset on vapaa uutispalvelu.
2008[muokkaa wikitekstiä]
Tapahtumia:
Tammikuu 2008 – Lähdeviitteellisten artikkelien osuus kaikista artikkeleista saavuttaa 25 prosenttia.
4. helmikuuta 2008 – 150 000 artikkelin rajapyykki saavutettiin. Rajan rikkonut artikkeli oli Armin Assinger. Aiheesta ei julkaistu lehdistötiedotetta.
1. huhtikuuta 2008 – Wikipedian etusivulla julkaistiin aprillipila. Aiheena oli käyttäjätunnuksen rekisteröinnin muuttuminen maksulliseksi.
19. toukokuuta 2008 – Wikipedian sadanneksi hyväksi artikkeliksi valittiin Espanjalainen peli.
18. marraskuuta 2008 – Suomenkielinen Wikisanakirja saavutti ensimmäisenä Wikipedian sisarhankkeena 100 000 artikkelin rajapyykin.
2009[muokkaa wikitekstiä]
Tapahtumia:
1. huhtikuuta 2009 – Wikipedian etusivulla julkaistiin aprillipila. Aiheena oli Helvantiski, nimiehdotus uudelle Helsingin ja Vantaan kuntaliitokselle, joka olisi toteutettu vuonna 2011.
12. huhtikuuta 2009 – 200 000 artikkelin rajapyykki saavutettiin. Rajan rikkonut artikkeli oli Blues News. Samana päivänä julkaistiin lehdistötiedote Nettitietosanakirjassa 200 000 artikkelia. Samalla etusivu uudistettiin äänestyksessä ja sai nykyisen ulkomuotonsa. Täällä on arkistoitu äänestys uudeksi etusivuksi sekä tulokset ja ehdokkaat.
2010[muokkaa wikitekstiä]
Tapahtumia:
26. toukokuuta 2010 – Lupaavat artikkelit -kategoria perustettiin suositeltujen ja hyvien artikkelien rinnalle. Wikipedian ensimmäiseksi lupaavaksi artikkeliksi valittiin Nintendo.
27. toukokuuta 2010 – Wikipedian kymmenenneksi lupaavaksi artikkeliksi valittiin Henrikin Liivinmaan kronikka.
18. kesäkuuta 2010 – Wikipedian sadanneksi lupaavaksi artikkeliksi valittiin Kevät (Botticelli).
Heinäkuu 2010 – Heinäkuun lähdetalkoot -projekti järjestetään ensimmäisen kerran. 29 käyttäjää lisäävät artikkeleihin 1 756 lähdettä kuukauden aikana.
24. syyskuuta 2010 – 250 000 artikkelin rajapyykki saavutettiin. Rajan rikkonut artikkeli oli Gamzat Tsadasa. Samana päivänä julkaistiin lehdistötiedote Nettitietosanakirjassa 250 000 artikkelia.
Lokakuu 2010 – Lähdeviitteellisten artikkelien osuus kaikista artikkeleista saavuttaa 50 prosenttia.
2011[muokkaa wikitekstiä]
Tapahtumia:
27. toukokuuta 2011 – Wikipedian tuhannenneksi lupaavaksi artikkeliksi valittiin FA Cup 2010–2011.
Heinäkuu 2011 – Heinäkuun lähdetalkoot -projekti järjestetään toisen kerran. 32 käyttäjää lisäävät artikkeleihin 1 206 lähdettä kuukauden aikana.
Joulukuu 2011 – Merkityt versiot -toiminto otettiin käyttöön ja ensimmäiset seulojat valittiin.
2012[muokkaa wikitekstiä]
Tapahtumia:
Helmikuu 2012 – Tarkistetut artikkelit -projekti on toiminnassa. Tarkistettu artikkeli -merkintä annetaan lyhyeksi ajaksi useille artikkeleille.
25. maaliskuuta 2012 – Suomenkielisen Wikipedian 200 000. käyttäjätunnus luotiin.
10. kesäkuuta 2012 – Suomenkielisessä Wikipediassa on 30 000 tallennettua tiedostoa.
26. kesäkuuta 2012 – 300 000 artikkelin rajapyykki saavutettiin. Rajan rikkonut artikkeli oli Matt Ryan (amerikkalaisen jalkapallon pelaaja). Samana päivänä Wikipediassa oli 207 000 rekisteröityä käyttäjää ja noin 808 500 sivua yhteensä.
2013[muokkaa wikitekstiä]
Tapahtumia:
18. helmikuuta 2013 – Suomenkielisen Wikipedian ensimmäinen botilla luotu artikkeli, Artigas (departementti), luodaan. Varsinainen botin luoma artikkelin ensimmäinen versio.
Kielilinkkien siirtäminen Wikidataan aloitettiin[2]
Visuaalinen muokkain otettiin käyttöön wikikoodin muokkaamisen rinnalle
2016[muokkaa wikitekstiä]
Tapahtumia:
29. elokuuta 2016 – 400 000 artikkelin rajapyykki saavutettiin. Rajan rikkonut artikkeli oli Praksiteleen Hermes. Samana päivänä rekisteröityneitä käyttäjiä 323 625, joista aktiivisia 1 472.
2017[muokkaa wikitekstiä]
Tapahtumia:
2. helmikuuta 2017 – Wikiprojekti-nimiavaruus luotiin suomenkieliseen Wikipediaan. (uutinen kahvihuoneessa). Aiemmin wikiprojektit sijaitsivat Wikipedia-nimiavaruudessa.
2019[muokkaa wikitekstiä]
Tapahtumia:
12. tammikuuta 2019 – 450 000 artikkelin rajapyykki saavutettiin. Rajan rikkonut artikkeli oli Kauno Wirtanen.
2020[muokkaa wikitekstiä]
Tapahtumia:
28. joulukuuta 2020 – 500 000 artikkelin rajapyykki saavutettiin. Rajan rikkonut artikkeli oli Antiikin Aleksandria. Samana päivänä rekisteröityneitä käyttäjiä 467 194, joista aktiivisia 1 688.
2022[muokkaa wikitekstiä]
Tapahtumia
21. helmikuuta 2022 – Yle Uutiset  : Suomenkielinen Wikipedia 20-vuotta, TJ:n haastattelu lähetyksessä  (kohta 15min), samana päivänä 525 932 artikkelia.
Lähteet[muokkaa wikitekstiä]
↑ Multilingual statistics (2002)
↑ https://www.wikidata.org/wiki/Wikidata:Introduction#Timeline
Noudettu kohteesta ”https://fi.wikipedia.org/w/index.php?title=Wikipedia:Aikajana&oldid=20549531”
Luokka: Wikipedian tilastot
Navigointivalikko
Henkilökohtaiset työkalut
Et ole kirjautunutKeskusteluMuokkauksetLuo tunnusKirjaudu sisään
Nimiavaruudet
ProjektisivuKeskustelu
suomi
Näkymät
LueMuokkaa wikitekstiäNäytä historia
Muut
Haku
Valikko
EtusivuTietoja WikipediastaKaikki sivutSatunnainen artikkeli
Osallistuminen
OhjeKahvihuoneAjankohtaistaTuoreet odottavat muutoksetTuoreet muutoksetLahjoitukset
Työkalut
Tänne viittaavat sivutLinkitettyjen sivujen muutoksetToimintosivutIkilinkkiSivun tiedotWikidata-kohde
Tulosta/vie
Lataa PDF-tiedostonaTulostettava versio
Muissa hankkeissa
Wikimedia CommonsMediaWikiMeta-WikiMonikielinen WikiaineistoWikidataWikisitaatitWikiopisto
Muilla kielillä
AfrikaansAlemannischالعربيةAragonésAsturianuAzərbaycancaتۆرکجهBahasa IndonesiaBahasa MelayuBanjarBân-lâm-gúБашҡортсаBoarischBosanskiBrezhonegCebuanoČeštinaChi-ChewaDanskDeutschडोटेलीEnglishEspañolFrançaisGalegoગુજરાતી한국어Հայերենहिन्दीHrvatskiÍslenskaItalianoעבריתJawaҚазақшаKernowekລາວLatviešuLëtzebuergeschLietuviųMagyarМакедонскиMinangkabauनेपाली日本語OccitanOʻzbekcha / ўзбекчаPälzischPapiamentuPolskiPortuguêsRipoarischRomânăРусскийSarduSicilianuSimple EnglishسنڌيSlovenščinaŚlůnskiکوردیСрпски / srpskiSrpskohrvatski / српскохрватскиSundaSvenskaТатарча / tatarçaไทยTiếng ViệtTürkçeТыва дылУкраїнськаاردوVènetoVõroZazaki中文
Muokkaa linkkejä
 Sivua on viimeksi muutettu 20. kesäkuuta 2022 kello 01.51.
Teksti on saatavilla Creative Commons Attribution/Share-Alike -lisenssillä; lisäehtoja voi sisältyä.
Katso käyttöehdot.
Wikipedia® on Wikimedia Foundationin rekisteröimä tavaramerkki.
Ongelma artikkelissa?
Tietosuojakäytäntö
Tietoja Wikipediasta
Vastuuvapaus
Code of Conduct
Mobiilinäkymä
Kehittäjät
Tilastot
Evästekäytäntö