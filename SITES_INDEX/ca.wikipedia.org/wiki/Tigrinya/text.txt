Tigrinya - Viquipèdia, l'enciclopèdia lliure
Vés al contingut
Menú principal
Menú principal
mou a la barra lateral
amaga
Navegació
PortadaArticle a l'atzarArticles de qualitat
Comunitat
Portal viquipedistaAgenda d'actesCanvis recentsLa tavernaContacteXatDonatiusAjuda
Llengües
En aquest projecte Viquipèdia, els enllaços de llengua són a dalt de la pàgina a l'altre costat del títol. Vés a dalt.
Cerca
Cerca
Crea un compteInicia la sessió
Eines personals
 Crea un compte Inicia la sessió
Pàgines per a editors no registrats més informació
ContribucionsDiscussió per aquest IP
Contingut
mou a la barra lateral
amaga
Inici
1Història interna de la llengua
2Esbós lingüístic de la llengua tigrinya
Commuta la subsecció Esbós lingüístic de la llengua tigrinya
2.1Fonologia
2.1.1Sistema consonàntic
2.1.2Sistema vocàlic
2.2Morfologia
2.2.1Morfologia nominal
2.2.1.1Gènere gramatical dels substantius
2.2.1.2Nombre gramatical
2.2.1.2.1Plurals externs
2.2.1.2.2Plurals interns
2.2.1.2.3Pluralització mixta
2.2.2Morfologia dels adjectius
2.2.2.1Esquemes adjectivals
2.2.2.2Sufixos adjectivitzadors
2.2.2.3Gènere dels adjectius
2.2.2.4Nombre dels adjectius
2.2.2.5Gradació adjectival
2.2.3Pronoms personals
2.2.3.1Pronoms personals independents
2.2.4Sistema díctic
2.2.4.1Díctic de proximitat
2.2.4.2Díctic de llunyania
2.2.5Pronom relatiu
2.2.6Interrogatius
2.2.7Numerals
2.2.7.1Cardinals
2.2.8Morfologia verbal
2.2.9Preposicions
3Referències
4Bibliografia
5Enllaços externs
Commuta la taula de continguts.
Commuta la taula de continguts.
Tigrinya
89 llengües
AfrikaansአማርኛAragonésअंगिकाالعربيةمصرىAsturianuБеларускаяБеларуская (тарашкевіца)БългарскиবাংলাBrezhonegکوردیČeštinaСловѣньскъ / ⰔⰎⰑⰂⰡⰐⰠⰔⰍⰟDanskDeutschΕλληνικάEnglishEsperantoEspañolEestiEuskaraفارسیSuomiFrançaisNordfriiskGaeilgeGalegoעבריתहिन्दीFiji HindiHrvatskiMagyarBahasa IndonesiaIgboÍslenskaItaliano日本語한국어KurdîКомиКыргызчаLatinaLingua Franca NovaLigureLietuviųLatviešuMalagasyМакедонскиമലയാളംमराठीBahasa MelayuمازِرونیNederlandsNorsk nynorskNorsk bokmålਪੰਜਾਬੀPolskiPiemontèisپنجابیپښتوPortuguêsRomânăРусскийᱥᱟᱱᱛᱟᱲᱤScotsSimple EnglishSlovenčinaSlovenščinaSoomaaligaСрпски / srpskiSvenskaKiswahiliதமிழ்ไทยትግርኛTagalogTürkçeТатарча / tatarçaئۇيغۇرچە / UyghurcheУкраїнськаاردوTiếng Việt吴语მარგალური中文Bân-lâm-gú粵語
Modifica els enllaços
PàginaDiscussió
català
MostraModificaMostra l'historial
Eines
Eines
mou a la barra lateral
amaga
Accions
MostraModificaMostra l'historial
General
Què hi enllaçaCanvis relacionatsPàgines especialsEnllaç permanentInformació de la pàginaCitau aquest articleElement a Wikidata
Imprimeix/exporta
Crear un llibreBaixa com a PDFVersió per a impressora
En altres projectes
Commons
De la Viquipèdia, l'enciclopèdia lliure
Tigrinyaትግርኛ tigriññā  (/tɨg.rɨ.ɲa/)Altres nomsTigrigna, tigrnia, tigriniàTipusllengua i llengua viva ÚsParlants4,45 milions (2005)Parlants nadius5.800.000 Oficial aEritrea, EtiòpiaAutòcton deRegió Tigre (Etiòpia), EritreaEstatEritrea, EtiòpiaClassificació lingüísticallengua humanallengües afroasiàtiquesllengües semítiquesllengües semítiques meridionalsllengües etiòpiques CaracterístiquesSistema d'escripturaalfabet amhàric CodisISO 639-1tiISO 639-2tirISO 639-3tirGlottologtigr1271 Linguasphere12-ACA-c Ethnologuetir ASCL9235 IETFti 
El tigrinya[1] és una llengua semítica etiopicoeritrea parlada per uns 4,5 milions de persones majoritàriament pertanyents al poble tigrinya o tigrai, que viu a l'Eritrea central i a la Regió Tigre d'Etiòpia (a banda de les comunitats tigrinyòfones emigrades principalment a Israel) i que gaudeix de l'estatus de llengua oficial a tots dos estats.
Història interna de la llengua[modifica]
Llevat d'algunes escadusseres notes marginals en manuscrits antics escrits en gueez i diversos glossaris tigrinya-àrab i tigrinya-turc dels segles XVII-XVIII, la història documental de la llengua tigrinya comença amb les primeres llistes lèxiques recollides pels viatgers i exploradors europeus noucentistes. El codi de legislació tradicional Loggo Sarda, trobat dins l'església de Sarda (Etiòpia), és considerat el primer text literari en tigrinya i es remunta al segle xix.[2]
Esbós lingüístic de la llengua tigrinya[modifica]
Fonologia[modifica]
Sistema consonàntic[modifica]
Labial1
Dental
Palatal2
Velar
Faringal
Glotal
- labialitzada
+ labialitzada
Nasal
/m/
/n/
/ɲ/ (ñ)
Oclusiva
sorda
/p/
/t/
/tʃ/ (č)
/k/
/kʷ/
/ʔ/ (ˀ)
sonora
/b/
/d/
/dʒ/ (ǧ)
/ɡ/
/ɡʷ/
ejectiva
/pʼ/
/tʼ/
/tʃʼ/ (čʼ)
/kʼ/
/kʼʷ/
Fricativa
sorda
/f/
/s/
/ʃ/ (š)
*[x]3
*[xʷ])3
/ħ/ (ḥ)
/h/
sonora
*/v/4
/z/
/ʒ/ (ž)
/ʕ/ (ˁ)
ejectiva
/sʼ/
*[xʼ]3
*[xʼʷ]3
Aproximant
/l/
/j/ (y)
/w/
Ròtica
/r/
¹ Terme inclusiu per a bilabials i labiodentals.
² Incloent-hi tant palatals com palatoalveolars.
3 Les fricatives [x xʷ xʼ xʼʷ] són variants al·lofòniques de les corresponents oclusives.
4 Limitada a manlleus recents provinents de llengües europees.
Sistema vocàlic[modifica]
Anterior
Central
posterior
Tancada
/i/
/ɨ/ (ə)
/u/
Mitjana
/e/
/ɐ/ (ä)
/o/
Oberta
/a/
Morfologia[modifica]
Morfologia nominal[modifica]
Gènere gramatical dels substantius[modifica]
Si bé el tigrinya conserva l'oposició masculí-femení, no es pot parlar de marques feminitzadores explícites, ja que cap dels sufixos semítics típics (-a, -t, -at) no és productiu en la llengua moderna: el gènere gramatical és inherent a cada substantiu i només es pot deduir de les concordances sintàctiques que exigeix en els seus complements predicatius i atributius.[3]
ˀətu wädi ‘el noi’ – ˀəta gʷal ‘la noia’
ˀətu ˀanbäsa ‘el lleó’ – ˀəta waˁro ‘la lleona’
De fet, fora de casos excepcionals com ṣäḥay ‘sol' (masculí) i wärḥi ‘lluna’ (femení), la majoria dels substatius referents a éssers inanimats accepten concordances tant amb masculí com amb femení.[3]
Nombre gramatical[modifica]
El plural, element marcat de l'oposició singular / plural, s'expressa en tigrinya en els substantius tant mitjançant afixació (plural extern) com apofonia o alternança vocàlica interna (plural intern o fracte). La pertinença de cada substantiu a un tipus o a l'altre és un fet de relació bàsicament lèxica.[3]
Plurals externs[modifica]
El pluralitzador més general és -at, amb una variant -tat en distribució complementària per a substantius acabats en vocal:
nägär ‘cosa’, ‘afer’ → pl. nägärat
säb ‘home’ → pl. säbat
mələkkət ‘senyal, signe’ → pl. mələkkətat
ḥasäma ‘porc’ → pl. ḥasämatat
ˁasa ‘peix’ → pl. ˁasatat
ˀabbo ‘pare’ → pl. ˀabbotat
Amb manlleus provinents del gueez la marca de plural preferida acostuma d'ésser -an:
ḳəddus ‘sant, sagrat’ → pl. ḳəddusan
ḥaṭəˀ ‘pecador’ → pl. ḥaṭəˀan
Alguns substantius en -a i en -ay fan el plural en -ot:
gʷäta ‘senyor’ → pl. gʷätot
gʷasa ‘pastor’ → pl. gʷasot
tästay ‘toro’ → pl. tästot
bəčʼay ‘company’ → pl. bəčʼot
Plurals interns[modifica]
No hi ha regles unívoques de correspondència entre els diversos tipus nominals i una classe determinada de plural intern; es poden, però, indicar combinacions més o menys recurrents:[4]
nägri → ˀanagər
wärḥi ‘mes' → pl. ˀawarəḥ
nägri → ˀangərti
ḳʷäṣli ‘fulla’ → pl. ˀaḳʷṣəlti
ˁaṣmi ‘os' → pl. ˀaˁṣəmti
nägri → ˀangur
ˀadgi ‘ase, ruc’ → pl. ˀaˀdug
ˁarki ‘amic’ → pl. ˀaˁrukˀ
ḥaṭəˀ ‘’ → pl. ˀ
nəgri → ˀangar
bərki ‘genoll' → pl. ˀabrak
ṣəfri ‘ungla’ → pl. ˀaṣfar
nəgri → ˀanagər / ˀanagri
nəhbi ‘abella’ → pl. ˀanahəb
ṣəḥdi ‘ginebre (Juniperus sp)’ → pl. ˀaṣaḥdi
nägär → ˀangar
zämäd ‘parent’ → pl. ˀazmad
gäräd ‘minyona’ → pl. ˀagrad
nägra → nägaru
säsḥa ‘gasela (Gazella sp)’ → pl. säsaḥu
ḳʷälˁa ‘noi’ → pl.  ḳʷälaˁu
nəgar → nəgarwərti
kədan' ‘vestit’ → pl. kədawənti'
Quadrilíters
känfär' ‘llavi’ → pl. känafər
ṭərmuz ‘ampolla’ → pl. ṭäramuz (ṭärämmuz)
mäsḳäl ‘creu’ → pl. mäsaḳəl
Pluralització mixta[modifica]
Alguns substantius presenten simultàniament apofonia i sufixació en el plural:
kälbi ‘gos' → pl. ˀaklabat
Morfologia dels adjectius[modifica]
Si bé diacrònicament i dins el conjunt de les llengües semítiques els adjectius (inclosos els participis i els adjectius verbals) pertanyen, ensems amb els substantius a la categoria nominal, en tigrinya presenten diverses característiques morfològiques específiques i distintives, com ara l'existència d'esquemes derivatius exclusivament adjectivals i de sufixos feminitzadors potencialment afixables a la majoria dels adjectius.
Esquemes adjectivals[modifica]
Els esquemes adjectivals més recurrents en tigrinya són els següents:[5]
näggir
bälliḥ ‘esmolat, tallant’ (√blḥ)
ˁammiḳ pregon, profund‘’ (√ˁmḳ)
nəgur (pronunciat generalment [nugur], en diacronia és el participi passiu)
ṣənuˁ [s'unuʕ] ‘fort’ (√ṣnˁ)
ṣəruy [s'uruy] ‘pur, purificat’ (√ṣry)
nəggur (pronunciat generalment [nuggur])
ṣəbbuḳ [s'ubːuk’] ‘bo’ (√ṣbḳ)
fəṣṣum [fus'ːum] ‘perfecte’ (√fṣm)
nägar
täṣay ‘contrari, oposat’ (√tṣy)
näḳʷar ‘cec’ (√nḳʷr)
näggar
ḳʷäṣṣal ‘verd' (√ḳʷṣl)
käddaˁ ‘rebel, traïdor’ (√kdʕ)
nəgar
ḥəmaḳ ‘dolent, roí’, ‘podrit’ (√ḥmḳ)
ḥəyaw ‘viu’ (√ḥyw)
Sufixos adjectivitzadors[modifica]
Els sufixos més comuns en la derivació d'adjectius per sufixació, generalment de caràcter denominatiu, són:[6]
-am (-amma)
näwram ‘vergonyós' (< näwri ‘vergonya’)
-ay / -awi / -away
taḥtay ‘baix, inferior’ (< taḥti ‘baix, part inferior’)
mədrawi ‘terrè, terrenal, terrestre’ (< mədri ‘terra’)
-äyna / -äñña / -əñña, variants totes tres probablement manllevades a l'amhàric[6]
ˀunätäyna / ˀunätäñña ‘veritable, vertader’ (< ˀunät ‘veritat’)
näwram ‘vergonyós' (< näwri ‘vergonya’)
-an
säkran ‘ebri, embriac, borratxo’
Gènere dels adjectius[modifica]
Llevat fonamentalment dels del tipus näggar i dels derivats amb els sufixos -am, -äyna i -äñña, la gran majoria dels adjectius presenten en el singular formes femenines morfològicament marcades.
El sufix feminitzador més comú en tigrinya és -t, que pot provocar diversos fenòmens d'acomodació fonètica:[6]
m. zämänawi ‘modern, actual' → f. zämänawit
m. gərum ‘meravellós' → f. gərəmti
m. ṣəbbuḳ ‘bell' → f. ṣəbbəḳti
Típica dels adjectius d'esquema näggir és la derivació apofònica de la forma femenina segons el paradigma m. näggir / f. näggar:[6]
m. ṣällim ‘negre’ → f. ṣällam
m. ḳäyyəḥ ‘vermell' → f. ḳäyyaḥ
Altrament que en gueez, l'oposició de gènere es neutralitza, però, en el plural:[7]
ṣəbbuḳat ˀawäddat ‘nois bells' – ṣəbbuḳat ˀawaləd ‘noies belles'
Nombre dels adjectius[modifica]
Igual que en el cas dels substantius, la pluralització dels adjectius pot ser externa, per sufixació de la marca -at:
sg. muluˀ ‘ple’ → pl. muluˀat
o bé interna, limitada a determinat tipus adjectivals, entre els quals näggir, amb plural näggärti:.[6]
sg. däḳḳiḳ ‘petit’ → pl. däḳḳäḳti
Gradació adjectival[modifica]
Com la resta de llengües semítiques septentrionals, el tigrinya no coneix l'elatiu morfològic (cf. àrab كبير kabīr ‘gran' → أكبر ˀakbar ‘més gran'[8]) i expressa la comparació mitjançant l'imperfectiu d'un verb de qualitat acompanyat de la preposició ˀənkab:[6]
gäzay ˀənkab gäzaka yäˁabbi ‘la meva casa és més gran que la teva’ (cf. ˁabəy ‘gran')
Pronoms personals[modifica]
El dahalik ha preservat íntegrament el paradigma etiopicosemític de pronoms personals, amb sengles subsistemes de pronoms tònics independents i àtons enclítics.
Pronoms personals independents[modifica]
Les formes tòniques consignades en la següent taula[9] són emprades exclusivament en funcions nominatives:
TIGRINYA
TIGRE
DAHALIK
GUEEZ
1
ኣነˀanä
ˀana
ana
ˀana
2
m
ንስኻnəssəḵa*
ˀənta
enta
ˀanta
f
ንስኺnəssəḵi*
ˀənti
enti
ˀanti
3
m
ንሱnəssu
hətu
itu
wəˀətu
f
ንሳnəssa
həta
ita
yəˀəti
4
ንሕናnəḥna(nəssatna)
ḥəna
neḥna
nəḥna
5
m
ንስኻትኩምnəssəḵ(atk)um*
ˀəntum
intum
ˀantəmu
f
ንስኻትክንnəssəḵ(atk)ən*
ˀəntən
intun
ˀantən
6
m
ንሳቶምnəss(at)om
hətom
itam
wəˀətomu / əmuntu
f
ንሳተንnəss(at)än
hətan
itan
yəˀəton / əmāntu
* Les antigues formes semítiques comunes es conserven en la llengua moderna com a vocatius: 2 m. ኣታ ˀanta / ˀatta - f. ኣቲ ˀanti / ˀatti, 5 m. ኣቱም ˀantum / ˀattum (ˀantumat / ˀattumat) - f. ኣተን ˀantən / ˀattən (ˀantənat / ˀattənat). Així, per exemple: ˀatta tämähari ‘tu, estudiant!’. Les formes vocatives respectuoses, en canvi, són masc. nəssəḵum i fem. nəssəḵən.[10]
Sistema díctic[modifica]
El tigrinya presenta dues sèries de pronoms díctics amb una oposició semàntica bàsica proper (ˀəz-) / llunyà (ˀət-) que es concreta en els paradigmes següents:[11]
Díctic de proximitat[modifica]
Equivalent del català ‘aquest, est’ i ‘aqueix, eix’.
sg.
pl.
masc.
ˀəzu (ˀəzuy)
ˀəzom (ˀəziˀom / ˀəziˀatom)
fem.
ˀəza (ˀəziˀa)
ˀəzän (ˀəziˀen / ˀəziˀatän)*
* Hi ha, per a tot el paradigma, variants amb afèresi, especialment en posició interna de frase: zu, za...
L'origen del demostratiu de proximitat ˀəz- es troba en el pronom determinatiu-relatiu protosemític *ṯu / *ḏu, al qual se li prefixà un element díctic *hā- (cf. fenici hˀz / ˀz, hebreu m. hazze, f. hazot o àrab m. hāḏā, f. hāḏihi),[12] amb posterior igualació del paradigma arran de l'extensió del tema del singular a les formes del plural (vs. l'alternança en gueez entre sg. m. zə, f. zā i pl. m. əllu, f. əllā).
Díctic de llunyania[modifica]
Amb valor del català ‘aquell'.
sg.
pl.
masc.
ˀətu (ˀətuy)
ˀətom (ˀətiˀom / ˀətiˀatom)
fem.
ˀəta (ˀətiˀa)
ˀətän (ˀətiˀen / ˀətiˀatän)*
* Amb variants tu, ta... (vegeu supra).
Aquestes formes històriques del demostratiu de llunyania es remunten (igual que en semític oriental, diverses llengües nord-occidentals i gurague occidental) a un antic pronom personal de tercera persona, substituït posteriorment en tigrinya per la construcció nəss- (< *näfs) amb pronom possessiu enclític.[13]
A més d'ésser un pronom díctic, ˀət- és utilitzat en tigrinya també com a article definit:
ˀətu məšät məs konä ‘quan es feu la nit’[3]
Pronom relatiu[modifica]
Les funcions de pronom relatiu en tigrinya les compleix el proclític zə invariable (amb la corresponent forma negativa zäy) anteposat al verb de la frase relativa, amb diverses regles d'acomodació morfofonològica (zä- o za- davant laríngia, ˀə- davant les preformatives nə- i tə-, elisió de ˀə- i yə).[14]
Descendent del pronom determinatiu-relatiu protosemític *ṯu / *ḏu,[15] el relatiu zə és cognat del gueez za (singular masculí, oposat al femení ˀənta i al plural ˀəlla) i del harari zi, mentre que el tigre empra el proclític la- i les llengües semítiques etiopicoeritrees del sud altres que el harari utilitzen yä-.
Interrogatius[modifica]
Per referir-se a individus marcats pel tret [+ humà], el tigrinya empra l'interrogatiu pansemític män (tigre man, gueez mannu amb un femení secundari manna), mentre que la forma referent a coses, ˀəntay, és una innovació única entre les llengües semítiques (cf. tigre mi, gueez mənt, amhàric mən, àrab-hebreu-arameu mā).
La forma ˀayyänay (tigre ˀayi, gueez ˀayy(āt), d'una base protosemítica *ˀay[16]) expressa la interrogació sobre un o uns d'un nombre de persones coses (‘quin', antic ‘qual').
Numerals[modifica]
El tigrinya presenta sengles sèries de numerals cardinals i ordinals, mentre que d'altres tipus de numerals (fraccionaris o partitius, distributius, multiplicatius…) s'expressen de manera analítica o perifràstica.
Cardinals[modifica]
Llevat del numeral per a ‘1’, els cardinals del tigrinya tenen una única forma comuna per ambdós gèneres:
masc.
fem.
1
ḥadä
ḥantit / ḥanti
2
kələttä
3
sälästä
4
ˀarbaˁtä
5
ḥammuštä
6
šədəštä (šudduštä)
7
šobˁattä (šoˁattä)
8
šommontä (šommäntä)
9
təšˁattä
10
ˁassärtä
El substantiu quantificat pot estar tant en singular com en plural:
ḥammuštä säbäyti / ḥammuštä ˀanəsti ‘cinc dones'
Els cardinals entre 11 i 19 es construeixen sobre la base ˁassärtä ‘10’ seguida per la unitat, formant bé una estructura coordinada amb l'enclític -w o bé una juxtaposició asindètica:
ˁassärtäw ḥadä / ˁassärtä ḥadä ‘11’
ˁassärtäw ḥammuštä / ˁassärtä ḥammuštä ‘15’
Les formes per les desenes són:
20
ˁəsra
30
sälasa
40
ˀarbaˁa
50
ḥamsä
60
səssa
70
säbˁa
80
sämanya
90
täsˁa
Per les quantitats superiors, el tigrinya utilitza:
məˀti ‘100’
šəḥ ‘1.000’
əlfi (o bé ˁassärtä šəḥ lit. ‘deu mil') ‘10.000’
Morfologia verbal[modifica]
Verbs quadriradicals
Diacrònicament, una gran quantitat dels verbs quadriradicals del tigrinya (tipus remarcablement abundant respecte d'altres llengües cognades) es pot fer derivar de bases primitives triradicals bé per infixació de -n- / -l- / -r- / -ḥ- (-h-) darrere la primera consonant radical o bé per reduplicació de la tercera radical.[17]
El paradigma de conjugació dels verbs quadriradicals segueix generalment el de les formes geminades:
√ṣmbr ‘unir, aplegar’ : ṣämbər, ṣämbärä – yəṣəmbər, ṣämbiru – yəṣämbər
Preposicions[modifica]
Les principals preposicions simples en tigrinya són:[18]
nə ‘a’ (al·latiu, datiu, nota acusativa)
bə ‘amb, mitjançant’
ˀab ‘en, a’ (locatiu)
nab ‘vers, envers, cap a’
kab (ˀənkab) ‘de, des de’ (també comparatiu)
məs ‘amb, ensems amb’ (associatiu)
kəsaˁ ‘fins a’
wəšṭi ‘enmig de, en'
Com en la majoria de llengües semítiques, les combinacions de preposicions són normals en tigrinya:
ˀab ləˁli ‘sobre’
Fins i tot són possibles combinacions discontínues del tipus PREPOSICIÓ – SUBSTANTIU – POSPOSICIÓ:
bäḥase Tädros gəze ‘en temps de l'emperador Teodoros'
Referències[modifica]
↑ En algunes edicions de la GEC és tigrinyà.
↑ Kogan 2007: 381.
↑ 3,0 3,1 3,2 3,3 Kogan 2007: 388.
↑ Kogan 2007: 389.
↑ Kogan 2007: 390.
↑ 6,0 6,1 6,2 6,3 6,4 6,5 Kogan 2007: 391.
↑ Lipiński 1997: 279, Kogan 2007: 391.
↑  Lipiński 1997: 279-280.
↑ Basada en Kogan 2007: 382.
↑ Kogan 2007: 382.
↑ Kogan 2007: 388, 391.
↑ Lipiński 1997: 321-322.
↑ Lipiński 1997: 319.
↑ Kogan 2007: 385.
↑ Lipiński 1997: 324.
↑ Lipiński 1997: 328.
↑ Wajnberg 1937, Kogan 2007: 399.
↑ Kogan 2007: 399-400.
Bibliografia[modifica]
Amanuel Sahle (1998) Säwasäsǝw Tǝgrǝñña bǝsäfiḥ. Lawrencevill, NJ, USA: Red Sea Press. ISBN 1-56902-096-5
Dan'el Täxlu Räda (1996) Zäbänawi säwasəw kʷ'ankʷ'a Təgrəñña. Mäx'älä
Kogan, L. E. (2007) ‘Tigrinya morphology’, dins Morphologies of Asia and Africa, Volume 1, Alan S. Kaye (ed.), EUA, Eisenbraums: 381-401
Rehman, Abdel. English Tigrigna Dictionary: A Dictionary of the Tigrinya Language: (Asmara) Simon Wallenberg Press. Introduction Pages to the Tigrinya Language ISBN 1-84356-006-2
Eritrean People's Liberation Front (1985) Dictionary, English-Tigrigna-Arabic. Roma: EPLF.
Eritrean People's Liberation Front (1986) Dictionary, Tigrigna-English, mesgebe qalat tigrinya englizenya. Roma: EPLF.
Kane, Thomas L. (2000) Tigrinya-English Dictionary (2 vols). Springfield, VA: Dunwoody Press. ISBN 1-881265-68-4
Leslau, Wolf (1941) Documents tigrigna: grammaire et textes. Paris: Libraire C. Klincksieck.
Lipiński, Edward (1997) Semitic languages. Outline of a comparative grammar. Acta Lovaniensia Analecta 80. Leuven: Uitgeverij Peeters – Departament oosterse studies.
Mason, John (Ed.) (1996) Säwasǝw Tǝgrǝñña, Tigrinya Grammar. Lawrenceville, NJ, USA: Red Sea Press. ISBN 0-932415-20-2 (ISBN 0-932415-21-0, paperback)
Praetorius, Franz (1871) Grammatik der Tigriñasprache in Abessinien (1974 reprint). Halle. ISBN 3-487-05191-5
Täxästä Täxlä et al. (1989, Eth. Cal.) Mäzgäbä k'alat Təgrəñña bə-Təgrəñña. Addis Ababa: Nəgd matämiya dərəǧǧət.
Ullendorff, E. (1985) A Tigrinya Chrestomathy. Stuttgart: F. Steiner. ISBN 3-515-04314-4
Ze'im Girma (1983) Lǝsanä Ag’azi. Asmara: Government Printing Press.
Enllaços externs[modifica]
Hi ha una edició en tigrinya de la Viquipèdia
Entrada Tigrinya de l'Ethnologue
Materials didàctics per als fills d'emigrats tigrinyòfons a Suècia Arxivat 2009-08-17 a Wayback Machine.
Tigrinya en línia, inclou un diccionari anglès-tigrinya Arxivat 2020-11-14 a Wayback Machine.
Llengües semítiquesLlengües semítiques orientals
Accadi
Eblaïta
Llengües semítiques occidentals i centralsNord-occidentalCanaanitaHebreu
Bíblic
Mixnaic
Medieval
Mizrahi
Iemenita
Sefardí
Asquenazita
Samarità
Modern
Fenici
Púnic
Altres
Ammonita
Moabita
Edomita
ArameuOccidental
Palestí jueu
Samarità
Palestí cristià
Nabateu
Neoarameu occidental
Oriental
Bíblic
Hatra
Siríac
Judeobabilònic
Neoarameu caldeu
Neoarameu assiri
Senaia
Koy Sanjaq Surat
Hertevin
Turoio
Mlahsô
Mandeu
Judeoarameu
Suriyani Malayalam
Altres
Amorrita
Eteoxipriota
Ugarític
ÀrabLiterari
Clàssic
Estàndard modern
DialectesMaxriqí (Oriental)Àrab peninsular
Dhofarí
Golf
Bahrani
Xihhi
Hijazí
Najdi
Omaní
Iemenita
Judeoiemenita
Beduí
Egipci oriental i beduí peninsular
Altres
Egipci
Àrab sa'idí
Llevantí
Xipriota
Libanès
Palestí
Mesopotàmic
Mossul
Judeoiraquià
Sudanès
Centroasiàtic
Tadjik
Uzbek
Xirvanès
Magribí (Occidental)
Algerià
Saharaui
Txadià
Hassania
Andalus
Libi
Judeotripolità
Sicilià
Maltès
Marroquí
Judeomarroquí
Tunisià
Judeotunisià
Altres
Nord-àrabigues
Dadanític
Nord-aràbic dispers d'oasi
Dumaític
Hassaític
Hismàic
Safaític
Taimanític
Tamúdic
Llengües semítiques meridionalsOccidental del sudSud-aràbic antic
Sabeu
Mineu
Qatabanita
Hadramaútic
EtiòpicNord
Gueez
Tigrinya
Tigre
Dahalik
SudAmhàric
Argobba
Harari
Silt'e (Wolane, Ulbareg, Inneqor)
Zai
Exteriorgrup n
Gafat
Soddo
grup tt
Mesmes
Muher
Gurage occidental
Mesqan
Ezha
Txaha
Gura
Gumer
Gyeto
Ennemor
Endegen
Oriental del sud
Batharí
Harsusí
Hobyot
Mahri
Jibbalí
Socotrià
Registres d'autoritat
BNF  (1)
GND  (1)
LCCN  (1)
SUDOC  (1)
NDL  (1)
Obtingut de «https://ca.wikipedia.org/w/index.php?title=Tigrinya&oldid=32380636»
Categories: Etiòpic septentrionalLlengües d'EtiòpiaCategories ocultes: Articles amb la plantilla Webarchive amb enllaç waybackControl d'autoritats
 La pàgina va ser modificada per darrera vegada el 24 ago 2023 a les 08:28.
El text està disponible sota la  Llicència de Creative Commons Reconeixement i Compartir-Igual; es poden aplicar termes addicionals.
Vegeu les Condicions d'ús.
Wikipedia® (Viquipèdia™) és una marca registrada de Wikimedia Foundation, Inc.
Política de privadesa
Quant al projecte Viquipèdia
Descàrrec de responsabilitat
Codi de conducta
Versió per a mòbils
Desenvolupadors
Estadístiques
Declaració de cookies
Commuta la limitació d'amplada del contingut