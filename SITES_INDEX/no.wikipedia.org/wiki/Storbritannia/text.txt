Storbritannia – Wikipedia
Koordinater: 54°N 2°V
Storbritannia
Fra Wikipedia, den frie encyklopedi
Hopp til navigering
Hopp til søk
Denne artikkelen omhandler staten Storbritannia (egentlig S. og Nord-Irland).  For øya, se Storbritannia (øy).
«Det forente kongerike» omdirigeres hit. For annen bruk, se Det forente kongerike (andre betydninger).
Det forente kongeriket Storbritannia og Nord-IrlandUnited Kingdom of Great Britain and Northern Ireland1
 
 
FlaggRiksvåpen
Nasjonalt motto:Dieu et mon droit (norsk: Gud og min rett)
 
InnbyggernavnBrite, britiskGrunnlagt12. april 1927HovedstadLondonTidssoneUTC+0Sommertid: +1Areal – Totalt – VannRangert som nr. 79242 495 km²[1]1,3 %Befolkning – TotaltRangert som nr. 2267 326 569[2] (2021) Bef.tetthet277,64 innb./km²HDI0,892 (rangert som nr. 14)StyreformKonstitusjonelt monarkiMonarkCharles IIIStatsministerRishi SunakOffisielle språkEngelskValutaBritisk pund (GBP)Nasjonaldag2. juniNasjonalsangGod Save the KingISO 3166-kodeGBToppnivådomene.ukLandskode for telefon+44Landskode for mobilnett234Storbritannia på Commons
Storbritannia,[a] offisielt Det forente kongeriket Storbritannia og Nord-Irland,[b] er et europeisk land og en stat i Vest-Europa. Det forente kongedømmet, som er kortformen for det korrekte navnet, er et konstitusjonelt monarki som omfatter de fire riksdelene England, Wales, Skottland og Nord-Irland. Kongedømmet utgjør mesteparten av øygruppen De britiske øyer og omfatter blant annet øya Storbritannia og området Nord-Irland på øya Irland.
Innhold
1 Naturgeografi
2 Demografi
2.1 Språk
2.2 Religion
3 Historie
4 Politikk og administrasjon
4.1 Administrativ inndeling
4.2 Britisk oversjøisk territorium
4.3 Forsvars- og utenrikspolitikk
4.4 Rettsvesen
4.5 Nasjonale symboler
5 Næringsliv
6 Samfunn
6.1 Utdanning
6.2 Massemedia
7 Kultur
7.1 Musikk
7.2 Litteratur og skriftkultur
7.3 Idrett
8 Oppføring på UNESCOs liste
9 Se også
10 Fotnoter
11 Referanser
12 Eksterne lenker
Naturgeografi[rediger | rediger kilde]
England er preget av lavland, med åser og flat mark. Her fra Somerset, sett fra Glastonbury Tor.
Skottland har mer fjell enn England. Vestkysten er preget av klippelandskap. Her fra Moonen Bay, sett fra Waterstein Head.
Utdypende artikkel: Storbritannias geografi
Se også: Englands geografi og Skottlands geografi
England består for det meste av lavland, med noe mer fjellterreng i nordvest (Cumbriafjellene i Lake District) og nord (Penninene), og kalksteinsåser i Peak District. Man finner også flere områder med lave kalksteinsåser, som Purbeck, Cotswolds, Lincolnshire med flere. Det finnes ingen topper over 1 000 meter i England. De viktigste elvene er Themsen og Severn, og man regner gjerne også med fjorden Humber i denne gruppen. Det største byområdet er Stor-London, som også er hovedstad. Gjennom Kanaltunnelen er det landforbindelse til Frankrike. 
Skottland har en variert geografi, med lavland i sør og øst og høyland i nord og vest. Det høyeste fjellet i Storbritannia ligger i det skotske høylandet; Ben Nevis rager 1344 moh. Det er mange lange og dype fjorder og innsjøer. Over 800 øyer tilhører Skottland, deriblant Hebridene, Orknøyene og Shetland. Største by er Glasgow, mens hovedstaden er Edinburgh. 
Wales består for det meste av fjellterreng. Den høyeste toppen er Snowdon, på 1085 moh. Nord for fastlandet ligger øya Anglesey. Hovedstaden Cardiff er største by, og ligger i den sørlige delen av Wales.
Nord-Irland består for det meste av åslandskap. De største byene er hovedstaden Belfast og Derry (Londonderry). Storbritannias største innsjø, Lough Neagh, ligger i Nord-Irland og har et overflateareal på 388 km².
Det er anslått at det er i underkant av 1 100 små øyer eller holmer som tilhører Storbritannia. Noen av disse er kunstige crannogs, som ble anlagt for å gjøre det lettere å forsvare hjemmet i urolige tider.
Demografi[rediger | rediger kilde]
Storbritannias statsflagg Union Jack, er satt sammen av nasjonalflaggene fra England, Skottland, og Irland (representerer Nord-Irland). Flaggene brukes også hver for seg.
Ved folketellingen i april 2001 hadde Storbritannia et befolkningstall på 58 789 194. Dette var tredje høyest i EU etter Tyskland og Frankrike og 21. høyest i verden. I 2014 ble det anslått at tallet hadde økt til rundt 64 millioner. Befolkningstettheten er blant de høyeste i verden.[trenger referanse]
Omkring en fjerdedel av befolkningen bor i den sørøstlige delen av England, deriblant over 7 millioner i London. 
Graden av analfabetisme er på i underkant av 1 %, hvilket tilskrives innføringen av allmenn grunnskole i 1870 og allmenn ungdomsskole i 1900.[trenger referanse] I Skottland ble allmenn grunnskole innført i 1696. Skolegang er obligatorisk fra fem til seksten års alder. 
De britiske øyer har gjennom historien blitt utsatt for flere invasjoner og migrasjonsbølger, spesielt fra Skandinavia og det europeiske kontinentet. Før romerne kom var øyene bosatt av keltere, samt at det fantes rester av pre-keltiske folk av ukjent opphav. Den romerske okkupasjonen varte i flere århundrer, og deretter tok angelsaksere og vikinger over som dominerende grupper. I 1066 kom normannerne. I nyere tid har mange innvandrere kommet til øyene, spesielt fra de tidligere britiske kolonier, men også fra de fleste andre land. Dagens briter kan sies å utgjøre en blanding av pre-keltisk, keltisk, romersk, angelsaksisk, norrønt, normannisk og skandinavisk opphav, med et betydelig innslag av ikke-europeiske folkeslag.
Språk[rediger | rediger kilde]
Utdypende artikler: Britisk engelsk og språk i Storbritannia
Det dominerende språket i Storbritannia er engelsk, som er et vestgermansk språk. Den eldste formen av et eget engelsk språk kalles gammelengelsk, deretter fulgte mellomengelsk og så dagens moderne engelsk. Det er betydelige dialektforskjeller innen det engelske språket. Disse deles gjerne i de overordnede gruppene hibernoengelsk (Nord-Irland), skotsk engelsk, walisisk engelsk og «englandsengelsk». 
Det finnes også flere keltiske språk som er hjemmehørende på øyene: walisisk, kornisk, irsk og skotsk gælisk. 
Andre hjemmehørende språk er skotsk, som er nært beslektet med engelsk, romani og britisk tegnspråk (nordirsk tegnspråk regnes også ofte som et eget språk). I Cumbria holdt keltiske innflytelser seg lenge i dialekten, spesielt i form av et unikt tallsystem som ble brukt for å telle sauer. 
De største innvandrerspråkene er gujarati, hindi, punjabi, urdu, bengali og kantonesisk.
Religion[rediger | rediger kilde]
Utdypende artikkel: Religion i Storbritannia
Canterburykatedralen, sete for Den anglikanske kirkes overhode
Den største religionen i Storbritannia er kristendommen. Den ble innført av romerne, døde så mer eller mindre ut da den romerske overklassen forlot landet, og ble gjeninnført av Augustin av Canterbury og hans misjonærer fra 597 og utover.
Den anglikanske kirke er det største kirkesamfunnet. Den sporer sitt opphav til Augustins misjon, men oppstod i dagens form ved reformasjonen i 1534. Hver av de fire nasjonene har sitt eget kirkelige hierarki. 
Den engelske kirke er en statskirke med den britiske monarken som overhode og erkebiskopen av Canterbury som øverste åndelige overhode. 
Den skotske kirke er ikke en statskirke, da den er presbyteriansk og avviser statskirkeordninger. Den britiske monarken er i kraft av sitt embete medlem av kirken. Hun eller han har ingen spesiell maktposisjon, men må avlegge en ed om å «forsvare kirkens sikkerhet».
Kirken i Wales ble utskilt fra Den engelske kirke i 1920-årene. Erkebiskop Rowan Williams av Canterbury tilhører Kirken i Wales. 
I Nord-Irland er Den irske kirke det nest største protestantiske kirkesamfunnet. Den er felles for republikken Irland og Nord-Irland. De presbyterianske kirkesamfunn er større.
Det nest største kirkesamfunnet er den katolske kirke, som også har sine røtter i Augustins misjon. Ved reformasjonen ble det lagt store begrensninger på katolsk trosutøvelse, og disse ble stadig mer restriktive slik at det under Elizabeth I ble helt forbundet med dødsstraff for høyforræderi dersom en katolsk prest virket i England. I 1850 ble forbudet opphevet, og kirken opprettet separate hierarkier i de fire nasjonene (Nord-Irland og Irland er under samme hierarki). 
Utover dette finnes en rekke andre protestantiske og ortodokse kirkesamfunn av varierende størrelse. 
I andre del av det 20. århundre var det omfattende innvandring fra samveldenasjoner, og dette første til at en rekke andre religioner ble introdusert. De største er islam, hinduisme, sikhisme og buddhisme; en rekke andre er også representert i landet.
Religioner som hevder å stamme fra pre-keltiske briter, som wicca og ny-druidisme, har en del tilhengere. 
Noe over tre fjerdedeler av befolkningen oppgav en religiøs tilhørighet i folketellingen i 2001. Tallet på personer som tilhører et trossamfunn er sannsynligvis noe høyere, da det var frivillig å svare på dette spørsmålet, og mange motsatte seg å gjøre det av prinsipielle grunner. På den annen side har undersøkelser vist at opptil 35 % av befolkningen anser seg for å være ateister. Det er således en betydelig gruppe som nominelt er medlem av et trossamfunn, men som ikke er troende. Mindre enn 20 % av befolkningen deltar regelmessig i religiøs aktivitet, noe som er blant det laveste i verden.[trenger referanse]
Historie[rediger | rediger kilde]
Utdypende artikkel: Storbritannias historie
Det britiske imperiet (1921).
Tradisjonelt har historikere og arkeologer antatt at Storbritannias tidlige historie var preget av invasjoner og fortrengninger av tidligere befolkningsgrupper, men dette synet er nå mer omdiskutert. For eksempel møtte den romerske invasjonen i det første århundret f.Kr. utpreget keltisk samfunn og kultur, men det er uklart om dette skyldes tidligere erobring eller fredelig kulturpåvirkning. I det 5. århundre ble De britiske øyer invadert av germanske stammer, først og fremst anglere og saksere fra dagens Nord-Tyskland, men også jyder fra dagens Danmark. Disse germanske stammene la grunnlaget for den engelske nasjonen, og bragte med seg sitt gammelsaksiske språk som utviklet seg til dagens engelsk. I 1066 ble angelsakserne erstattet av de skandinaviske normannerne fra det franske landskapet Normandie som den herskende klassen, etter Vilhelm Erobrerens erobring av England. Normannerne snakket fransk, slik at fransk for en lengre periode i middelalderen ble overklassespråket. Etter hvert smeltet angelsaksere, jyder og normannere sammen til ett folk, slik også språket smeltet sammen. Det engelske språk har i dag mange innslag av fransk (spesielt innenfor det engelske kjøkken), men der de folkelige germanske språk dominerer.  
På 1800-tallet var Storbritannia den dominerende handels- og sjømakten i verden med et imperium som strakte seg over en tredjedel av kloden. Blant annet var India, Canada, Australia og større deler av Øst-Afrika og Sør-Afrika underlagt den britiske kronen. Imperiet ble avviklet etter 2. verdenskrig, der det britiske India fikk selvstendighet i 1947 som flere nye stater, mens de afrikanske koloniene fikk selvstendighet i løpet av 1950- og 60-tallet. Men fremdeles er den britiske monarken formelt statsoverhode i mange tidligere kolonier.
Storbritannia var medlem av EU mellom 1. januar 1973 og 31. januar 2020. I folkeavstemningen i 2016 ble det flertall for at landet skulle melde seg ut av EU, og i 2017 ble prosessen med utmeldelsen formelt satt i gang. Traktaten om Den europeiske union gir en frist på to år for forhandlinger dersom et land melder seg ut av unionen.[3] Storbritannias utmeldelse av EU kalles brexit.
Politikk og administrasjon[rediger | rediger kilde]
Utdypende artikkel: Storbritannias politiske system
Rishi Sunak ble Storbritannias statsminister 25. oktober 2022
Storbritannia er et enhetlig monarki med parlamentarisk styringssett. Landet har ingen skreven konstitusjon, men bygger på tradisjon og landets lovverk. Det formelle statsoverhodet er den britiske monarken. I realiteten er monarken i hovedsak kun en seremoniell institusjon. Monarken fungerer som et symbol på statsmakten, og «utøver» sin makt gjennom parlamentet (Crown-in-Parliament), som er statens suverene makt, med både lovgivende, utøvende og dømmende makt.
Storbritannia har vært regjert av tyske fyrsteslekter siden 1714. Da arvet Hannovers kurfyrste Georg Ludwig tronen. Med dronning Victoria døde huset Hannover ut, og tronen gikk til hennes manns slekt, den albertinske linjen av det saksiske Wettin-dynastiet, Sachsen-Coburg-Gotha. Kongehuset i landet har siden 1917 (som følge av første verdenskrig) brukt navnet Windsor uavhengig av hvilket hus som sitter på tronen. Etter dronning Elisabeth IIs død i 2022 passerte kronen til huset Schleswig-Holstein-Sonderburg-Glücksburg, som tidligere regjerte Hellas, prins Philips fødeland. Schleswig-Holstein-Sonderburg-Glücksburg regjerer også i Danmark og Norge.
Skottlands regjering avholdt en folkeavstemning om skotsk uavhengighet 18. september 2014. Det ble flertall på 55 % for å bli værende i unionen.[4]
Administrativ inndeling[rediger | rediger kilde]
Rikets fire ulike nasjoner, ofte kalt home nations, har noe forskjellige ordninger for lokalstyre:
Kart-farge
Flagg
Nasjon
Befolkning
Understatlige enheter
Bilde
██ 
England
49 138 000
Regioner Administrativt grevskapSeremonielt grevskapDistrikt
Kart over Storbritannias deler
██ 
Skottland
5 062 000
RegionerStattholderskap
██ 
Wales
2 903 000
Hovedområder  Bevart grevskap
██ 
Nord-Irland
1 685 000
Distrikter
Historisk var alle de fire nasjonene delt inn i grevskaper. Disse brukes fortsatt som geografiske områder, men det er kun i England at de også er administrative enheter, og heller ikke der er de den eneste enheten som brukes.
Fordi England har en svært høy befolkningstetthet, har nasjonen blitt delt inn i ni regioner, som et nivå mellom stat og grevskap. Under disse ligger så grevskapene og enhetlige myndigheter. Grevskapene er i sin tur delt inn i distrikter (de enhetlige myndighetene er også distrikter, men er uavhengige av grevskapene). 
Som i andre engelsktalende land bruker man to forskjellige typer bystatus, city og town . En town inngår som del av et distrikt, mens en city utgjør en egen administrativ enhet. Det er pr. 2006 66 steder i Storbritannia med status som city, derav femti i England, seks i Skottland, fem i Wales og 5 i Nord-Irland. Denne statusen gis i kongelig charter.
Britisk oversjøisk territorium[rediger | rediger kilde]
Et britisk oversjøisk territorium (engelsk: British overseas territory; tidligere kjent som koloni, kronkoloni eller avhengige område) er et territorium som er underlagt britisk overhøyhet uten å være en del av Det forente kongeriket Storbritannia og Nord-Irland. Britiske oversjøiske territorier må holdes adskilt fra kronbesittelser, som har et annet konstitusjonelt forhold til Storbritannia, og protektorater, som formelt ikke var underlagt britisk overhøyhet. De må heller ikke forveksles med samvelderiker, som er suverene stater med den britiske monarken som statssjef.
Tidligere ble kronkolonier administrert direkte fra tjenestemenn utpekt av den britiske regjeringen. I dag er imidlertid de fleste britiske oversjøiske territorier mer eller mindre selvstyrte, kun avhengig av Storbritannia med hensyn til forsvar, utenrikssaker og handel.
Oversjøiske territorier har aldri vært ansett som del av Storbritannia og har aldri hatt representasjon i det britiske parlamentet, med den begrunnelse at de er separate jurisdiksjoner. Kong Charles III er statssjef i de oversjøiske territoriene som konge av Storbritannia, ikke som konge av hvert territorium. Dette til forskjell fra samvelderikene, som Canada eller Australia, der kongen har en uttrykkelig rolle i hvert kongerike som «konge av Canada» eller «konge av Australia».
Kongen utnevner en guvernør for hvert territorium som handler på monarkens vegne og er ansvarlig for territoriets interne sikkerhet, samt opptrer som en delegat mellom territoriet og den britiske regjeringen. Han har myndighet til å oppløse territoriets lovgivende forsamling og må sanksjonere alle nye lover. Guvernøren er vanligvis fra Storbritannia.
Forsvars- og utenrikspolitikk[rediger | rediger kilde]
Utdypende artikkel: Storbritannias forsvar
Trident II-missil under oppskytning fra en Vanguard-klasse atomubåt. Storbritannia er en av verdens atommakter, og landets fire Vanguard-klasse ubåter kan hver ha inntil 16 Trident II-missiler.
Storbritannias forsvar kalles offisielt Armed Forces of the Crown, men er også kjent som British Armed Forces eller His Majesty's Armed Forces. Den britiske monarken er øverstkommanderende, mens Ministry of Defence har det politiske og administrative ansvar gjennom Defence Council of the United Kingdom.
Forsvarets hovedoppgaver er å beskytte riket og dets oversjøiske territorier, å fremme rikets sikkerhet og å støtte internasjonale fredsbevarende operasjoner. Storbritannia er en aktiv deltager i NATO og andre koalisjoner. Det britiske forsvaret regnes for å være et av de sterkeste i verden.[trenger referanse]
Per 2005 hadde British Army 102 440 soldater, Royal Air Force 49 210 og Royal Navy 36 320. Sistnevnte våpengren kontrollerer Storbritannias strategiske atomvåpen, som består av fire Trident-ubåter som fører atomraketter. Marineinfanteriet Royal Marines er også underlagt Royal Navy. Det totale antall soldater er omkring 190 000. Styrkene er per 2006 utplassert i over åtti land, de fleste av dem samveldenasjoner. 9 % av de regulære mannskapene er kvinner, og i reserven finner man noe høyere kvinneandel. Storbritannia har ikke hatt verneplikt siden avskaffelsen av National Service i 1960.
Det finnes flere spesialstyrker, hvorav Special Air Service under British Army og Special Boat Service under Royal Navy er de mest kjente. De britiske spesialstyrkene regnes for å være blant de fremste i verden.[trenger referanse]
Royal Navy er den nest største marine i verden etter tonnasje.[trenger referanse] Tradisjonelt er det marinen som har vært den viktigste garantist for Storbritannias sikkerhet.
Storbritannia er også ett av de fem land i verden med et omfattende atomarsenal. De bruker missilsystemet Trident II fra ubåter av Vanguard-klassen.
Den siste krigen hvor britiske styrker møtte fienden alene var Falklandskrigen i 1982. I alle senere konflikter har Storbritannia inngått i koalisjoner.
Rettsvesen[rediger | rediger kilde]
Storbritannia har tre separate sett lovgivninger: Engelsk lov i England og Wales, nordirsk lov og skotsk lov. De to førstnevnte er basert på angloamerikansk rett (common law), mens Skottland har et system som er en hybrid mellom angloamerikansk rett og et system basert på romerretten. Årsaken til dette er at Act of Union 1707 garanterte fortsettelsen av egen lovgivning for Skottland, mens Nord-Irland fikk en separat ordning da provinsen ble opprettet.
House of Lords er høyeste domstol for alle straffe- og privatrettslige saker i England, Wales og Nord-Irland, og for privatrettslige saker i Skottland. I 2009 ble dette endret ved opprettelsen av en ny Høyesterett.
I England og Wales er høyeste regulære rettsinstans Supreme Court of Judicature of England and Wales, som er inndelt i Court of Justice, High Court of Justice (for privatrettslige saker) og Crown Court (for strafferettslige saker). På lavere nivå har man grevskapsdomstoler. I Skottland er de høyeste instansene Court of Sessions for privatrettslige saker og High Court of Justiciary. På lavere nivå finner man sheriffdomstoler. 
Privy Councils juridiske komité er høyeste appellrett for flere uavhengige samveldeland, Storbritannias oversjøiske territorier og kronkoloniene.
Nasjonale symboler[rediger | rediger kilde]
Union Jack er landets flagg, og et viktig nasjonalsymbol. Her fra Regent Street, under feiringen av bryllupet til prins William og Kate Middleton.
Storbritannias kongelige våpen
Storbritannias høyesteretts offisielle emblem bruker blomster som nasjonale symboler for de fire riksdelene. En tudorrose for England, tistel for Skottland, purreløk for Wales og linblomst for Nord-Irland.
Unionsflagget, mest kjent som Union Jack, er Storbritannias flagg. Det kombinerer Englands flagg, Skottlands flagg og St. Patricks flagg, som symboliserer Nord-Irland. 
Storbritannia har to varianter av både riksvåpenet og det kongelige våpen, ett til bruk i England, Wales og Nord-Irland og ett til bruk i Skotland. I våpenskjoldet til den engelske versjonen av riksvåpenet og det kongelige våpenet har Englands kongevåpen (i rødt tre gående gull leoparder) i første og fjerde felt som er de mest prominente feltene; i annet felt Skottlands kongevåpen (i gull en opprett rød løve innenfor en ramme av liljer og omvendte liljer); og i tredje felt Irlands kongevåpen (i blått en gull harpe). Skjoldholderne er en kronet leopard som symboliserer England og en enhjørning som symboliserer Skottland. Disse står på en stilisert gressbakke med roser, tistler og kløvere, nasjonalblomstene til henholdsvis England, Skottland og Irland. Vesentlige forskjeller i den skotske utgaven av Storbritannias kongevåpen er at det skotske kongevåpenet har fått de mer prominente første og fjerde feltene i våpenskjoldet; løven og enhjørningen har byttet plass slik at den skotske enhjørningen står i en mer prominent posisjon og begge er kronet; hjelmtegnet er en skotsk krone med den røde løven fra Skotlands kongevåpen; og gressbakken har kun tistler. 
Hverken unionsflagget eller våpenet inneholder walisiske nasjonalsymboler. 
Britannia er en gudinne, eller strengt tatt en personifikasjon av øya, som stammer fra den romerske okkupasjonen. Hun fremstilles som en ung kvinne med korintisk hjelm, en trefork, et gresk hoplitskjold (som i moderne tid er dekorert med Union Jack) og hvite gevanter. 
Storbritannia har formelt sett ingen nasjonalsang, men God Save the King er de facto nasjonalsang. En annen populær patriotisk sang er Rule, Britannia!, som tradisjonelt synges siste kveld av The BBC Proms. 
Et uformelt symbol for Storbritannia er en bulldog, i noen tilfeller med en bowlerhatt på hodet.
Næringsliv[rediger | rediger kilde]
City of London, det største finanssenteret i Europa
Britisk økonomi er basert på kapitalisme etter angelsaksisk modell, fokusert på markedsliberalisering, lavt skattetrykk og regulering. Statlig kontroll over økonomien ligger hos Chancellor of the Exchequer. Storbritannia har den femte største økonomien i verden
[5], den nest største i Europa etter Tyskland og den sjette største i henhold til kjøpekraftparitet.[6]
De britiske øyer har gått fra å være selvforsynte til å være avhengig av utenlandshandel etter hvert som folketettheten har økt. Storbritannia var det første landet i verden som gikk inn i den industrielle revolusjonen og konsentrerte seg om tungindustri som de fleste sammenlignbare nasjoner på den tiden. Dette var industrier som skipsbygging, kullutvinning, stålproduksjon og tekstiler. Imperiet laget et eksportmarked for britiske produkter, noe som gjorde at britene dominerte internasjonal handel på 1800-tallet. Etter hvert som andre nasjoner ble industrialisert og overskuddet av arbeidskraft fra landbruket gikk ned, mistet Storbritannia forspranget sitt. Som en følge av dette gikk det nedover for industrien på 1900-tallet. Den britiske tjenesteytende sektoren hadde dog i samme periode en betydelig vekst, og utgjør nå omtrent 73 % av BNP.[7]
Den tjenesteytende sektoren er dominert av finansnæringen, spesielt innen bank og forsikring. London er et av verdens ledende finanssentra, med London Stock Exchange, London International Financial Futures and Options Exchange og Lloyd's of Londons forsikringsbørs. De siste ti årene har et konkurrerende finanssenter vokst fram i havnestrøket i byen med HSBC, Citigroup og Barclays Bank som store aktører. Den skotske hovedstaden Edinburgh har også en utbygget finansnæring, den sjette største i Europa.[8]
Turisme er viktig for den britiske økonomien. Med 37,7 millioner utenlandske besøkende i 2017 var Storbritannia det sjuende største turistmålet i verden.[9]
Den britiske industrien har hatt en nedtur siden andre verdenskrig. Den er fremdeles en betydelig del av økonomien, men sto bare for en sjettedel av nasjonal verdiskapning i 2003.[10] Den britiske bilindustrien er en betydelig del av denne sektoren, selv om all produksjon av et visst volum eies av utenlandske interesser. Flyindustrien er dominert av BAE Systems og det europeiske konsernet Airbus. Rolls-Royce er en stor internasjonal aktør innenfor flymotorer. Kjemisk og farmasøytisk industri er også sterk, med verdens andre og tredje største farmasøytiske firmaer (GlaxoSmithKline og AstraZeneca).
Den britiske landbrukssektoren er liten i europeisk målestokk, med bare 0,9 % av BNP. Storbritannia har fremdeles store reserver av kull, gass og olje. Primærproduksjon av energi står for omtrent 10 % av BNP, en av de største andelene i noen industrialisert stat.
Valutaen i Storbritannia er pound sterling, representert ved symbolet £. Bank of England er sentralbanken og utgir valutaen, selv om banker i Skottland og Nord-Irland har rett til å trykke egen valuta så lenge de har reserver av Bank of England-sedler. Storbritannia valgte å ikke gå inn i euro-samarbeidet.
Storbritannia ble relativt hardt rammet av finanskrisen i 2008, med 12,7 % nedgang i industriproduksjonen fra april 2008 til 2009. Men våren 2009 begynte industriproduksjonen å øke igjen etter 14 måneders sammenhengende nedgang.[11]
Økonomiske nøkkeltall
Verdi
% av BNP
År, kilde
BNP
2.345,0 mrd US$
2006, Verdensbanken
BNP (vekst)
3,3 %
Q3 2007, The Economist nov 2007
Industriproduksjon
0,7 %%
Q3 2007, The Economist nov 2007
Konsumpriser 2006
2,3 %
2006, Eurostat (europa.eu)
Konsumpriser 2007
1,8 %
Q3 2007, The Economist nov 2007
Renter 3 mnd 2006
4,85 %
2006, Eurostat (europa.eu)
Renter 3 mnd 2007
6,22 %
Q3 2007, The Economist nov 2007
Børsindeks 1. jan-7. mai 2008
-3,0 %
The Economist mai 2008
Arbeidsløshet
5,4 %
Q3 2007, The Economist nov 2007
Handelsbalanse
-160,4 mrd $
Q3 2007, The Economist nov 2007
Betalingsbalanse
-86,6 mrd $
-3,2 %
Q3 2007, The Economist nov 2007
Budsjettbalanse
-3,0 %
Q3 2007, The Economist nov 2007
Utviklingshjelp
- 7,88 mrd US$
2005, UNDP Database
BNP per innbygger
36.851 US$
2005, UNDP Database
Samfunn[rediger | rediger kilde]
Utdanning[rediger | rediger kilde]
Utdypende artikkel: Utdanning i Storbritannia
Radcliffe Camera, en av de mest kjente av Oxforduniversitetets bygninger
Storbritannia har noen av verdens ledende og mest kjente universiteter, deriblant University of Cambridge, University of Oxford, University of London og University of Glasgow. 
Blant kjente britiske vitenskapsmenn finner man Isaac Newton, Charles Darwin, Stephen Hawking, Adam Smith, James Clark Maxwell, William Thomson og Isambard Kingdom Brunel. Mange kjente oppfinnelser har også sitt opphav i Storbritannia, blant annet lokomotivet, vaksinering, fjernsyn, jernbane, intern forbrenningsmotor og jetmotor. Den første programmerbare datamaskinen var også britisk; Colossus på Bletchley Park ble bygget i 1944 og så holdt topphemmelig til 1970-årene. 
I 2006 skal Storbritannia ha hatt det nest mest produktive forskermiljøet etter USA, med 9 % av verdens forskningsrapporter og 12 % av referansene.[12]
Massemedia[rediger | rediger kilde]
Utdypende artikkel: Britiske medier
Storbritannia har omfattende medievirksomhet med stor spennvidde. Ettersom engelsk er et internasjonal språk, er engelske medier også kjent over store deler av verden. 
BBC er landets offentlige radio- og fjernsynsselskap, og er verdens eldste kringkastingsselskap. Det finansieres gjennom tvungen fjernsynslisens, og driver flere fjernsyns- og radiokanaler både i Storbritannia og i utlandet. BBC World Service sender på 33 språk over hele verden. BBC News er tilgjengelig i svært mange land, og regnes av mange som en av de sikrere nyhetskilder. 
Blant private fjernsynskanaler med bakkesendinger finner man ITV, Channel 4 og five. Av satellittkanaler er Britisk Sky Broadcasting den største. Størsteparten av digitale kabeltjenester leveres av NTL:Telewest etter at NTL og Telewest ble slått sammen i mars 2006. 
Britisk radio domineres av BBC Radio, som har ti nasjonale og 40 regionale kanaler. Den mest populære målt etter antall lyttere er BBC Radio Two, som først og fremst sender populærmusikk og er beregnet på det midtre aldersmessige segmentet av lyttere. BBC Radio One er rettet mot lyttere i alderen 15–24, og var tidligere markedsledende. Kommersielle kanaler er i de fleste tilfeller regionale, men Virgin Radio og Classic FM sender nasjonalt. Blant de mest populære regionale kanalene er Capital FM i London, Heart i London og Midlands, Galaxy i Birmingham, Magic i London og Nord-England og Radio Clyde i Glasgow.
Britiske aviser deles ofte i seriøse aviser og tabloider. Dette skillet går i mindre grad enn tidligere på fysisk format, ettersom flere av de seriøse avisene har skiftet til et mer kompakt format. The Sun har det største opplaget, med omkring en fjerdedal av antall solgte aviser, mens søsteravisen News of the World er den største søndagsavisen. Begge aviser bruker mye kjendis- og skandalestoff. Blant seriøse aviser er The Daily Telegraph, som politisk befinner seg noe til høyre for sentrum, den mestselgende etter å ha gått forbi The Times og The Guardian. Den viktigste finansavisen er Financial Times, som er lett gjenkjennelig med sitt lakserosa papir.
Kultur[rediger | rediger kilde]
Musikk[rediger | rediger kilde]
Den britiske popgruppen The Beatles er den mest populære gruppen gjennom historien, med over 1 milliard solgte plater verden over.
Innen klassisk musikk finner man en rekke kjente britiske komponister, som William Byrd, John Taverner, William Lawes, John Dowland, Thomas Tallis og Henry Purcell fra 16. og 17. århundre, og i senere århundrer personer som Edward Elgar, Arthur Sullivan, Ralph Vaughan Williams og Benjamin Britten. Georg Friedrich Händel tilbrakte det meste av sitt aktive yrkesliv i England.
Storbritannia var sammen med USA et viktig sted for utviklingen av rock. Blant kjente artister og grupper innen denne og relaterte musikkstiler finner man The Beatles, David Bowie, Elton John, Ozzy Osbourne, Queen, Deep Purple, Led Zeppelin, Pink Floyd, Genesis, Rolling Stones, The Who, Duran Duran, The Smiths, Depeche Mode, The Cure og mange andre. Innen punk var Storbritannia lenge i første rekke, med band som Sex Pistols og The Clash. Det samme gjaldt i en periode heavy metal, med bl.a. Judas Priest, Black Sabbath, Motörhead og Iron Maiden.
I midten av 1990-årene begynte skjøt fenomenet britpop ny fart, med band som Oasis, Blur, Spice Girls, Radiohead og Coldplay. Storbritannia har også ligget langt fremme innen electronica, med for eksempel The Prodigy, Chemical Brothers, Faithless og Aphex Twin. 
På grunn av de mange innvandrere fra Karibia har karibisk musikk, særlig i form av reggae og indie rock, også vært utbredt i Storbritannia. Blant utøvere finner man Kaiser Chiefs, Franz Ferdinand, The Libertines, Bloc Party, Arctic Monkeys og Keane.
.
Litteratur og skriftkultur[rediger | rediger kilde]
1500-tallsdramatikeren William Shakespeare er sannsynligvis den mest kjente engelske forfatter. Blant andre kjente forfattere og diktere som har bidratt til å forme bildet av det britiske, finner man søstrene Charlotte, Emily og Anne Brontë, Jane Austen, Virginia Woolf, J.K. Rowling, J.R.R. Tolkien, P.G. Wodehouse, C.S. Lewis, John Milton, Oscar Wilde, H.G. Wells, Walter Scott, Charles Dickens, J.M. Barrie, Arthur Conan Doyle, George Orwell, Geoffrey Chaucer, William Blake, Lord Byron, Robert Burns og Alfred Tennyson.
Idrett[rediger | rediger kilde]
Utdypende artikkel: Britisk idrett
En cricketkamp
Flere store idrettsgrener har sitt opphav i Storbritannia, blant annet fotball, rugby, golf, cricket, tennis, boksing, bandy og landhockey. 
Fotball er den sport som tiltrekker flest deltagere og tilskuere. Storbritannia konkurrerer ikke som ett land i internasjonale turneringer, i stedet er det de fire nasjonene som stiller hvert sitt lag. På grunn av dette har Storbritannia aldri deltatt i fotball under de olympiske leker, men under sommer-OL 2012, som ble holdt i London, ble det satt sammen et britisk lag spesielt for anledningen. Englands og Nord-Irlands fotballforbund deltok i dette, mens det walisiske og det skotske forbundet takket nei. 
Mange kjente fotballklubber er hjemmehørende i Storbritannia, som Manchester United, Arsenal, Newcastle United og Liverpool i England og Celtic og Rangers i Skottland. De konkurrerer i nasjonale ligaer, og en del er med i europeiske tevlinger. Britiske lag har ofte gjort det svært godt i europeisk sammenheng. I mange europeiske land er det vanlig at fotballfans følger både sitt lokale lag og et engelsk lag, og mange reiser til England ens ærend for å gå på fotballkamp.
Snooker (en britisk biljardvariant) er Storbritannias mest populære innendørssport og nest mest populære TV-sport (etter fotball). Denne populariteten ble spesielt godt illustrert under VM-finalen i 1985, hvor det ble satt flere seerrekorder med 18.5 millioner seere under matchens klimaks: største britiske sportspublikum på TV, største publikum på BBC Two, og største publikum etter midnatt.
Fra Wimbledon Championships i 2004
Wimbledon Championships er en internasjonal tennisturnering som holdes i Wimbledon i London hver sommer. Den regnes som en av de mest prestisjefylte tennisturneringene. 
Royal and Ancient Golf Club of St Andrews regnes som golfens fødested. Både Skottland og England har mange golfbaner, og for mange golfspillere er en rundtur på de skotske banene en drøm. 
Hesteveddeløp er også en populær idrett. Under Karl II fikk den status som «Kongenes idrett», og har fortsatt en særstilling for kongefamilien. Blant de mest kjente løpene er Grand National og Epsom Derby. 
Cricket fremstår for mange som den mest britiske av alle sporter. I internasjonale tevlinger stiller Wales og England sammen, Skottland stiller for seg selv, mens Nord-Irland stiller i et all-irsk lag. Idretten er desidert mer populær i England enn i de andre nasjonene. 
I Nord-Irland er de tradisjonelle irske idrettene gælisk fotball og hurling populære. Særlig Tyrone og Armagh har hevdet seg innen gælisk fotball. 
Motorsport er populært i Storbritannia, med en rekke lag og førere i Formel 1 og World Rally Championship. I tillegg til at flere løp innen internasjonale konkurranser arrangeres i Storbritannia, er det også et eget britisk Touring Car Racing-løp, BTCC. Blant kjente førere finner man Mike Hawthorn, Graham Hill, Jim Clark, John Surtees, Jackie Stewart, James Hunt, Nigel Mansell, Damon Hill, Lewis Hamilton og Jenson Button innen Formel 1, og Colin McRae og Richard Burns innen rally.
Oppføring på UNESCOs liste[rediger | rediger kilde]
Verdensarvsteder
Oppføringer på UNESCOs verdensarvliste (World Heritage List), verdens kultur- og naturarvsteder.
Durhamkatedralen og Durham slott
Ironbridge Gorge (området ved verdens første jernbru)
Stonehenge, Avebury og tilknyttede steder
Studley kongelige park inkludert ruinene av Fountains abbedi
Blenheim Palace
Byen Bath
Hadrians mur
Westminster Abbey, Westminsterpalasset og St. Margarets kirke
Canterburykatedralen, St. Augustins abbedi og St. Martins kirke
Tower of London
Greenwich – sjøfartshistorisk sted
Derwent Valley-møllene
Jurassic Coast (kysten av Dorset og østkysten av Devon)
Saltaire
Den kongelige botaniske hage, Kew
Gruvelandskapet i Cornwall og Devon
St. Kilda
Edinburgh (den gamle og den nye byen)
Skara Brae, Maeshowe og andre steder på Orknøyene
New Lanark
Kong Edward Is slott og bymurer: Harlech, Beaumaris, Caernarfon og Conwy (Gwynedd)
Pontcysyllteakvedukten
Blaenavon industrielle landskap
Giant's Causeway og Causewaykysten
Hendersonøya (del av Pitcairnøyene i det sørlige Stillehavet)
Øyene Gough og Inaccessible i det sørlige Atlanterhavet
Den historiske byen St. Georges på Bermuda og tilknyttede festningsverk
Forthbroen
Europas store kurbadsteder – grenseoverskridende oppføring som omfatter Bath i Storbritannia sammen med Spa i Belgia, Vichy i Frankrike, Montecatini Terme i Italia, Karlovy Vary, Františkovy Lázně og Mariánské Lázně i Tsjekkia, Bad Ems, Baden-Baden og Bad Kissingen i Tyskland og Baden bei Wien i Østerrike - 2021
Skiferlandskap i Nordvest-Wales – 2021
Hjertet av neolittiske Orknøyene
Gorhams grotter
Lake District
Jodrell Bank Observatory
Havneområdet i Liverpool var også med fra 2004, men ble strøket av listen i 2021.
Se også[rediger | rediger kilde]
Liste over nåværende britiske kolonier
Liste over tidligere britiske kolonier
Fotnoter[rediger | rediger kilde]
Type numrering
^ engelsk: Great Britain, forkortelse GB
^ engelsk: United Kingdom of Great Britain and Northern Ireland, kort UK
Referanser[rediger | rediger kilde]
^ https://unstats.un.org/unsd/demographic/products/dyb/dyb2012/Table03.pdf.
^ https://data.worldbank.org/indicator/SP.POP.TOTL?locations=GB; besøksdato: 30. desember 2022.
^ «Nedtellingen er i gang for brexit | ABC Nyheter». 29. mars 2017. Besøkt 29. mars 2017. 
^ NRK. «Krav om selvstyre i Skottland». NRK (norsk). Besøkt 29. mars 2017. 
^ "Report for Selected Countries and Subjects", International Monetary Fund, 2005. Retrieved 15 May 2006.
^ "Rank Order - GDP (purchasing power parity) Arkivert 25. juli 2005 hos Wayback Machine.", CIA - The World Factbook, 2005. Lest 15. mai 2006.
^ Index of Services (experimental), Office for National Statistics, lest 24. mai 2006
^ "Debate on Scottish financial services industry Arkivert 21. februar 2006 hos Wayback Machine.", Mark Lazarowicz Labour MP, 30. april 2003, lest 16. mai 2006
^ UNWTO Tourism Highlights: 2018 Edition, UNWTO, 2018, s. 8.
^ TUC Manufacturing Conference, Patricia Hewitt speech, Department for Trade and Industry, 15. juni, lest 16. mai 2006
^ Financial Times - «UK industrial production returns to growth», 10. juni 2009.
^ "Britain second in world research rankings", Guardian, 21. mars 2006
Eksterne lenker[rediger | rediger kilde]
Det britiske parlamentet
Overhuset
Underhuset
Statsministerens kontor (10 Downing Street)
Det britiske kongehuset
Storbritannias offisielle turistkontor – VisitBritain
(no) Statistikk og andre data om Storbritannia i FN-sambandets nettsted Globalis.no
vdrDet europeiske økonomiske samarbeidsområde (EØS) EFTA-medlemmer
Island
Liechtenstein
Norge
 EU-medlemmer
Belgia
Danmark
Estland
Finland
Frankrike
Hellas
Irland
Italia
Kroatia
Kypros
Latvia
Litauen
Luxembourg
Malta
Nederland
Polen
Portugal
Slovakia
Slovenia
Spania
Sverige
Tsjekkia
Tyskland
Ungarn
Østerrike
vdrMedlemmer av Verdens handelsorganisasjon (WTO)
Albania
Angola
Antigua og Barbuda
Argentina
Armenia
Australia
Bahrain
Bangladesh
Barbados
Belize
Benin
Bolivia
Botswana
Brasil
Brunei
Burkina Faso
Burma
Burundi
Canada
Chile
Colombia
Costa Rica
Cuba
Djibouti
Dominica
Den dominikanske republikk
Ecuador
Egypt
Elfenbenskysten
El Salvador
Eswatini
Den europeiske union1
Fiji
Filippinene
De forente arabiske emirater
Gabon
Gambia
Georgia
Ghana
Grenada
Guatemala
Guinea
Guinea-Bissau
Guyana
Haiti
Honduras
Hongkong2
Island
India
Indonesia
Israel
Jamaica
Japan
Jordan
Kambodsja
Kamerun
Kapp Verde
Kenya
Republikken Kongo
Kuwait
Kina
Kirgisistan
Den demokratiske republikken Kongo
Laos
Lesotho
Liechtenstein
Macao2
Madagaskar
Malawi
Malaysia
Maldivene
Mali
Marokko
Mauritania
Mauritius
Mexico
Moldova
Mongolia
Montenegro
Mosambik
Namibia
Nepal
New Zealand
Nicaragua
Niger
Nigeria
Nord-Makedonia
Norge
Oman
Pakistan
Panama
Papua Ny-Guinea
Paraguay
Peru
Qatar
Russland
Rwanda
Saint Kitts og Nevis
Saint Lucia
Saint Vincent og Grenadinene
Samoa
Saudi-Arabia
Senegal
Den sentralafrikanske republikk
Sierra Leone
Singapore
Salomonøyene
Sri Lanka
Surinam
Sveits
Sør-Afrika
Sør-Korea
Tadsjikistan
Republikken Kina (Taiwan)
Tanzania
Thailand
Togo
Tonga
Trinidad og Tobago
Tsjad
Tunisia
Tyrkia
Uganda
Ukraina
USA
Uruguay
Vanuatu
Venezuela
Vietnam
Zambia
Zimbabwe
Alle medlemmer av EU er også medlem i WTO: Belgia · Bulgaria · Danmark · Estland · Finland · Frankrike · Hellas · Irland · Italia · Kroatia · Kypros · Latvia · Litauen · Luxembourg · Malta · Nederland · Polen · Portugal · Romania · Slovakia · Slovenia · Spania · Sverige · Storbritannia · Tsjekkia · Tyskland · Ungarn · Østerrike
Spesielle administrative regioner i Folkerepublikken Kina.
vdrG8Medlemmer
Canada
Frankrike
Tyskland
Italia
Japan
Russland
Storbritannia
USA
Også med
Den europeiske union
vdrMedlemmer av Group of 20 (G20)Argentina · Australia · Brasil · Canada · Den europeiske union · Frankrike · India · Indonesia · Italia · Japan · Kina · Mexico · Russland · Saudi-Arabia · Sør-Afrika · Sør-Korea · Tyrkia · Tyskland · Storbritannia · USA
vdrNorth Atlantic Treaty Organization (NATO)Den nordatlantiske traktatStruktur
Det nordatlantiske råd
NATOs hovedkvarter
Supreme Headquarters Allied Powers Europe (SHAPE)
Allied Command Operations
Allied Command Transformation (ACT)
Personer
Generalsekretær
NATOs militærkomité
Supreme Allied Commander Europe (SACEUR)
Supreme Allied Commander Transformation (SACT)
Medlemmer
Albania
Belgia
Bulgaria
Canada
Danmark
Estland
Finland
Frankrike
Hellas
Island
Italia
Kroatia
Latvia
Litauen
Luxembourg
Montenegro
Nederland
Nord-Makedonia
Norge
Polen
Portugal
Romania
Slovakia
Slovenia
Spania
Storbritannia
Tsjekkia
Tyrkia
Tyskland
Ungarn
USA
Annet
Partnership for Peace
Sverige og NATO
vdrMedlemmer av FNs sikkerhetsrådFaste medlemmerFrankrike · Kina · Russland · Storbritannia · USARullerende medlemsland(toårig medlemskap)2019–20Belgia · Den dominikanske republikk · Indonesia · Sør-Afrika · Tyskland[trenger oppdatering]2020–21Estland · Niger · Saint Vincent og Grenadinene · Tunisia · Vietnam[trenger oppdatering]
vdrEuroparådetInstitusjonerGeneralsekretær · Ministerkomiteen · Parlamentarikerforsamlingen · Kongressen for lokale og regionale myndigheter · Menneskerettsdomstolen · MenneskerettskommissærMedlemmerNåværendeAlbania · Andorra · Armenia · Aserbajdsjan · Belgia · Bosnia-Hercegovina · Bulgaria · Danmark · Estland · Finland · Frankrike · Georgia · Hellas · Island · Irland · Italia · Kroatia · Kypros · Latvia · Liechtenstein · Litauen · Luxembourg · Malta · Moldova · Monaco · Montenegro · Nederland · Nord-Makedonia · Norge · Polen · Portugal · Romania · San Marino · Serbia · Slovakia · Slovenia · Spania · Sveits · Sverige · Tsjekkia · Tyrkia · Tyskland · Ukraina · Ungarn · Storbritannia · ØsterrikeObservatørerCanada · Israel · Japan · Mexico · USA · VatikanstatenTidligereTsjekkoslovakia (1991–1992) · Russland (1996–2022)
vdrOrganisasjonen for økonomisk samarbeid og utvikling (OECD)Australia · Belgia · Canada · Chile · Danmark · Estland · Finland · Frankrike · Hellas · Irland · Island · Israel · Italia · Japan · Luxembourg · Mexico · Nederland · New Zealand · Norge · Polen · Portugal · Slovakia · Slovenia · Spania · Storbritannia · Sveits · Sverige · Sør-Korea · Tsjekkia · Tyrkia · Tyskland · Ungarn · USA · Østerrike
vdrStater og selvstyrte områder i EuropaStaterAlbania · Andorra · Belarus · Belgia · Bosnia-Hercegovina · Bulgaria · Danmark · Estland · Finland · Frankrike · Hellas · Irland · Island · Italia · Kosovo · Kroatia · Latvia · Liechtenstein · Litauen · Luxembourg · Malta · Moldova · Monaco · Montenegro · Nederland · Nord-Makedonia · Norge · Polen · Portugal · Romania · Russland · San Marino · Serbia · Slovakia · Slovenia · Spania · Storbritannia · Sveits · Sverige · Tsjekkia · Tyrkia · Tyskland · Ukraina · Ungarn · Vatikanstaten · ØsterrikeSelvstyrte områderFærøyene · Gibraltar · Guernsey · Jersey · Man · ÅlandDelvis anerkjentAbkhasia · Artsakh · Kosovo · Nord-Kypros · Sør-Ossetia · Transnistria
vdrMedlemmer av Samveldet av nasjonerAfrikaBotswana · Eswatini · Ghana · Kamerun · Kenya · Lesotho · Malawi · Mauritius · Mosambik · Namibia · Nigeria · Rwanda · Seychellene · Sierra Leone · Sør-Afrika · Tanzania · Uganda · ZambiaAmerikaAntigua og Barbuda · Bahamas · Barbados · Belize · Canada · Dominica · Grenada · Guyana · Jamaica · St. Kitts og Nevis · St. Lucia · St. Vincent og Grenadinene · Trinidad og TobagoAsiaBangladesh · Brunei · India · Malaysia · Maldivene · Pakistan · Singapore · Sri LankaEuropaKypros · Malta · StorbritanniaOseaniaAustralia · Fiji  · Kiribati · Nauru · New Zealand · Papua Ny-Guinea · Samoa · Salomonøyene · Tonga · Tuvalu · Vanuatu
Portal: Storbritannia
Oppslagsverk/autoritetsdataStore norske leksikon · Store Danske Encyklopædi · Encyclopædia Britannica · Encyclopædia Britannica · Vision of Britain · TasteAtlas · Nationalencyklopedin · Nationalencyklopedin · Nationalencyklopedin · BIBSYS · VIAF · GND · LCCN · ISNI · BNF · BNF · BNF · BNF (data) · BNF (data) · BNF (data) · LIBRIS · SUDOC · HDS · NLA · NDL
Hentet fra «https://no.wikipedia.org/w/index.php?title=Storbritannia&oldid=23789966»
Kategorier: StorbritanniaNATO-landKonstitusjonelle monarkierØystaterSamveldet av nasjonerSkjulte kategorier: Artikler med koordinaterArtikler med bilde forskjellig fra WikidataArtikler som trenger referanserOpplysninger som trenger oppdateringArtikler med autoritetsdatalenker fra Wikidata1000 artikler enhver Wikipedia bør ha
Navigasjonsmeny
Personlig
Ikke logget innBrukerdiskusjonBidragOpprett kontoLogg inn
Navnerom
ArtikkelDiskusjon
norsk bokmål
Visninger
LesRedigerRediger kildeVis historikk
Mer
Søk
Navigasjon
ForsideSvaksynteUtmerkede artiklerHjelpSiste endringer
Prosjekt
StilmanualProsjektportalTingetTorgetNybegynnerforumNotiserKonkurranserTilfeldig side
Wikipedia
Kontakt WikipediaDonerWikimedia Norge
Eksterne søk
Lager
På andre prosjekter
Wikimedia CommonsWikinytt
Skriv ut/eksporter
Last ned som PDFUtskriftsvennlig versjon
Verktøy
Lenker hitRelaterte endringerSpesialsiderPermanent lenkeSideinformasjonSiter denne sidenWikidata-element
På andre språk
Norsk nynorskDanskSvenskaFøroysktÍslenskaAcèhАдыгэбзэАдыгабзэAfrikaansAlemannischአማርኛAnarâškielâअंगिकाÆngliscАԥсшәаالعربيةAragonésܐܪܡܝܐArmãneashtiArpetanঅসমীয়াAsturianuअवधीAvañe'ẽАварAzərbaycancaتۆرکجهBasa BaliবাংলাBanjarBân-lâm-gúBasa BanyumasanБашҡортсаБеларускаяБеларуская (тарашкевіца)भोजपुरीBikol CentralBislamaБългарскиBoarischབོད་ཡིགBosanskiBrezhonegБуряадCatalàЧӑвашлаCebuanoČeštinaChamoruChavacano de ZamboangaChi-ChewaChiShonaCorsuCymraegDagbanliالدارجةDavvisámegiellaDeutschދިވެހިބަސްDiné bizaadDolnoserbskiडोटेलीཇོང་ཁEestiΕλληνικάEmiliàn e rumagnòlEnglishЭрзяньEspañolEsperantoEstremeñuEuskaraEʋegbeفارسیFiji HindiFrançaisFryskFulfuldeFurlanGaeilgeGaelgGagauzGàidhligGalegoГӀалгӀай贛語Gĩkũyũગુજરાતીगोंयची कोंकणी / Gõychi Konknni客家語/Hak-kâ-ngîХальмг한국어HausaHawaiʻiՀայերենहिन्दीHornjoserbsceHrvatskiIdoIgboIlokanoবিষ্ণুপ্রিয়া মণিপুরীBahasa IndonesiaInterlinguaInterlingueᐃᓄᒃᑎᑐᑦ / inuktitutIñupiatunИронIsiZuluItalianoעבריתJawaKabɩyɛಕನ್ನಡKapampanganКъарачай-малкъарქართულიकॉशुर / کٲشُرKaszëbscziҚазақшаKernowekIkinyarwandaKiswahiliКомиKongoKotavaKreyòl ayisyenKriyòl gwiyannenKurdîКыргызчаКырык марыLadinLadinoລາວLatgaļuLatinaLatviešuLëtzebuergeschЛезгиLietuviųLigureLimburgsLingálaLingua Franca NovaLivvinkarjalaLa .lojban.LombardMagyarMadhurâमैथिलीМакедонскиMalagasyമലയാളംMaltiMāoriमराठीმარგალურიمصرىဘာသာ မန်مازِرونیBahasa Melayuꯃꯤꯇꯩ ꯂꯣꯟMinangkabau閩東語 / Mìng-dĕ̤ng-ngṳ̄MirandésМокшеньМонголမြန်မာဘာသာNaijáNa Vosa VakavitiNederlandsNedersaksiesनेपालीनेपाल भाषा日本語NapulitanoߒߞߏНохчийнNordfriiskNorfuk / PitkernNouormandNovialOccitanОлык марийଓଡ଼ିଆOromooOʻzbekcha / ўзбекчаਪੰਜਾਬੀPälzischPangasinanPangcahپنجابیPapiamentuپښتوPatoisПерем комиភាសាខ្មែរPicardPiemontèisTok PisinPlattdüütschPolskiΠοντιακάPortuguêsQırımtatarcaReo tahitiRipoarischRomânăRomani čhibRumantschRuna SimiРусиньскыйРусскийСаха тылаSakizayaGagana Samoaसंस्कृतम्ᱥᱟᱱᱛᱟᱲᱤسرائیکیSarduScotsSeediqSeelterskSesotho sa LeboaShqipSicilianuසිංහලSimple EnglishسنڌيSiSwatiSlovenčinaSlovenščinaСловѣньскъ / ⰔⰎⰑⰂⰡⰐⰠⰔⰍⰟŚlůnskiSoomaaligaکوردیSranantongoСрпски / srpskiSrpskohrvatski / српскохрватскиSundaSuomiTagalogதமிழ்TaclḥitTaqbaylitTarandíneТатарча / tatarçaၽႃႇသႃႇတႆး TayalతెలుగుTetunไทยThuɔŋjäŋТоҷикӣLea faka-TongaᏣᎳᎩTsetsêhestâheseತುಳುTürkçeTürkmençeTwiTyapУдмуртBasa UgiУкраїнськаاردوئۇيغۇرچە / UyghurcheVahcuenghVènetoVepsän kel’Tiếng ViệtVolapükVõroWalon文言West-VlamsWinarayWolof吴语XitsongaייִדישYorùbá粵語ZazakiZeêuwsŽemaitėška中文
Rediger lenker
 Denne siden ble sist redigert 29. aug. 2023 kl. 10:05.
Innholdet er tilgjengelig under Creative Commons-lisensen Navngivelse-DelPåSammeVilkår, men ytterligere betingelser kan gjelde. Se bruksvilkårene for detaljer.
Personvern
Om Wikipedia
Forbehold
Atferdsnorm
Mobilvisning
Utviklere
Statistikk
Erklæring om informasjonskapsler