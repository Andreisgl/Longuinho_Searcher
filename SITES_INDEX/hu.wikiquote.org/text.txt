Anton Pavlovics Csehov – Wikidézet
Anton Pavlovics Csehov
A Wikidézetből, a szabad idézetgyűjteményből.
Ugrás a navigációhoz
Ugrás a kereséshez
Anton Pavlovics CsehovLásd még Szócikk a Wikipédiában Művek a WikiforrásbanMűvek a Cervantes Virtualon Művek a Project Gutenbergben
Anton Pavlovics Csehov  (1860 - 1904) orosz elbeszélő, drámaíró
Tartalomjegyzék
1 Széppróza
2 Színpadi művek
2.1 Sirály
2.2 Ványa bácsi (Jelenetek a falusi életből)
2.3 Három nővér
3 Forrás nélkül
4 Források
5 Külső hivatkozások
Széppróza[szerkesztés]
A boldogtalan ember egoista, dühös, igazságtalan, kegyetlen, és még az ostobánál is kevésbé hajlamos embertársai megértésére. A szerencsétlenség nem fűzi össze, hanem elválasztja egymástól az embereket, még ott is, ahol a hasonló fájdalom összekötő kapocsként szerepelhetne.(Ellenségek, 109. oldal; ford.: Szőllősy Klára) (1)
(Ragin doktor mondja a kórterem betegének, Gromovnak:) Minden a véletlenen múlik. Akit becsuktak, az itt ül, akit nem csuktak be, az szabadon járkál, ennyi az egész. Abban, hogy én orvos vagyok, maga pedig elmebeteg, nincsen semmi logika, sem erkölcsi színvonal, hanem csupán véletlen, esetlegesség ... ... Ha egyszer csináltak bolondokházát, akkor valakinek ülnie is kell benne.(A 6-os számú kórterem, 9. fejezet, 216-217. oldal; ford.: Szőllősy Klára) (1)
(A doktor mondja barátjának:) Egész betegségem abban áll, hogy húsz év alatt ebben a városban csak egyetlenegy okos embert találtam, és az is őrült. Egyáltalán nem vagyok beteg, csak zsákutcába jutottam, és nem találok kiutat.(A 6-os számú kórterem, 9. fejezet, 243-244. oldal; ford.: Szőllősy Klára) (1)
Színpadi művek[szerkesztés]
Sirály[szerkesztés]
(Ford.: Makai Imre) (2)
(Trepljov:) Nem olyannak kell ábrázolni az életet, amilyen, nem is olyannak, amilyennek lennie kellene, hanem olyannak, ahogy álmainkban megjelenik.(1. felvonás. 339. oldal)
(Samrajev:) ...de gustibus aut bene, aut nihil. (Az ízlésekről vagy jót, vagy semmit.)(Két latin szólásmondás keveréke: Az ízlésekről nem lehet vitatkozni és A halottakról vagy jót vagy semmit.)(1. felvonás. 340. oldal)
(Trigorin:) Mindenki úgy ír, ahogy akar, és ahogy tud.(1. felvonás. 345. oldal)
(Mása:) Ha nem tudnak mást mondani, akkor ezt hajtogatják: fiatalság, fiatalság...(1. felvonás. 350. oldal)
(Trepljov:) A nők sohasem bocsátják meg a kudarcot.(2. felvonás. 360. oldal)
(Trigorin:) Én nem láttam az olvasómat, de valahogy mindig barátságtalannak, bizalmatlannak képzeltem el.. (2. felvonás. 364. oldal)
(Nyina:)... mindegy, akár a színpadon játszunk, akár írunk - nem a hírnév, nem a ragyogás a fő... hanem az, hogy tudjunk tűrni.(4. felvonás. 401. oldal)
Ványa bácsi (Jelenetek a falusi életből)[szerkesztés]
(Ford.: Makai Imre) (2)
(Asztrov:) ... csupa-csupa csudabogár, ha két-három évet köztük él az ember, apránként, anélkül, hogy észrevenné, maga is csudabogárrá válik.(1. felvonás, nyitó jelenet, 466. oldal)
(Asztrov:) Azok, akik utánunk majd száz vagy kétszáz esztendő múlva élnek, és akik majd lenéznek bennünket azért, mert ilyen ostobán és ilyen ízléstelenül éltük le az életünket – azok talán megtalálják a módját, hogyan lehetnek boldogok, de mi... Nekünk már csak egy reményünk van. Az a remény, hogy ha majd a sírban nyugszunk, meglátogatnak a kísértetek, talán éppen kellemes kísértetek.(4. felvonás, 466. oldal)
Három nővér[szerkesztés]
(Ford.: Kosztolányi Dezső) (2)
(Irina:) Jön majd idő, mikor mindnyájan megtudjuk, miért mindez, miért ez a sok szenvedés, és akkor nem lesz többé titok ... Addig azonban élnünk kell és dolgoznunk. Mindig, mindig dolgoznunk!(4. felvonás, befejező jelenet, 572-573. oldal)
Forrás nélkül[szerkesztés]
A szabad és elmélyedt gondolkodás, amely az élet megértésére törekszik, és a világ gyarló hiúságának teljes megvetése: két olyan áldás, amelynél nagyobbat ember sohasem ismert.
Okos, becsületes embereknek mindig van hova menniök.
Úgy néz le rám, mint óriás a törpére. De hátha tényleg óriás?
...gondolkodunk: egymásban olyan embert látunk, aki gondolkodásra, okoskodásra képes, és ez szolidárissá tesz bennünket, akármilyen különbözőek legyenek is nézeteink.
Források[szerkesztés]
(1) Anton Pavlovics Csehov: Szakadékban (Válogatott elbeszélések) Európa Könyvkiadó, Budapest. 1983
(2) Anton Pavlovics Csehov: Művei (Színművek 1887-1904) Magyar Helikon, 1973
Külső hivatkozások[szerkesztés]
A Wikipédiában további adatok találhatóak 
Anton Pavlovics Csehov  témában.
MEK
A lap eredeti címe: „https://hu.wikiquote.org/w/index.php?title=Anton_Pavlovics_Csehov&oldid=53786”
Kategória: Orosz írók
Navigációs menü
Személyes eszközök
Nem vagy bejelentkezveVitalapKözreműködésekFiók létrehozásaBejelentkezés
Névterek
SzócikkVitalap
magyar
Nézetek
OlvasásSzerkesztésLaptörténet
Több
Keresés
Navigáció
KezdőlapKözösségi lapAktuális eseményekFriss változtatásokLap találomraSegítségTámogatás
Eszközök
Mi hivatkozik erre?Kapcsolódó változtatásokFájl feltöltéseSpeciális lapokHivatkozás erre a változatraLapinformációkHogyan hivatkozz erre a lapra?Wikidata-adatlap
Nyomtatás/​exportálás
Könyv készítéseLetöltés PDF-kéntNyomtatható változat
Társlapok
Wikimédia CommonsTöbbnyelvű WikiforrásWikipédiaWikiforrás
Más nyelveken
العربيةAzərbaycancaБългарскиBosanskiCatalàČeštinaDeutschEnglishEsperantoEspañolEestiEuskaraفارسیSuomiFrançaisGalegoעבריתHrvatskiՀայերենItalianoქართულიKurdîКыргызчаLimburgsLietuviųNederlandsPolskiPortuguêsРусскийSlovenčinaSlovenščinaСрпски / srpskiTürkçeУкраїнська中文
Hivatkozások szerkesztése
 A lap utolsó módosítása: 2022. szeptember 18., 19:58
A lap szövege Creative Commons Nevezd meg! – Így add tovább! 4.0 licenc alatt érhető el;
egyes esetekben más módon is felhasználható.
Részletekért lásd a felhasználási feltételeket.
Adatvédelmi irányelvek
A Wikidézetről
Jogi nyilatkozat
Code of Conduct
Mobil nézet
Fejlesztők
Statisztikák
Sütinyilatkozat