Forskning – Wikipedia
Forskning
Från Wikipedia
Hoppa till navigering
Hoppa till sök
Forskning
Forskningsdata på datorskärm och papper.
Betydelse – systematiskt arbete för att ta fram ny kunskap
Bakgrund – från 1850-talet (ordet forskning)
Andra ord – research, vetenskap
Forskning är systematiskt arbete för att ta fram ny kunskap (ökat vetande). Ordet började användas i mitten av 1800-talet, och den används fortfarande parallellt med den äldre och lite mer allmänna beteckningen vetenskap; forskning syftar mer konkret på arbetet att ta fram ny kunskap, vetenskap ofta om hanteringen av denna kunskap.[1] Ett alternativt ord för vissa typer av undersökningar är research.
Innehåll
1 Definitioner
1.1 Tre inriktningar
2 Typer och metoder
2.1 Grundforskning
2.2 Forskningsmetoder
3 Forskningsprocessen
3.1 Finansiering
3.2 Processfaser
3.3 Publicering
4 Karriärsteg
5 Se även
6 Referenser
Definitioner[redigera | redigera wikitext]
Forskning kan delas upp i akademisk forskning, industriell forskning, viss privatforskning med mera, som alla resulterat i vetenskaplig eller akademisk publicering. Organiserande av denna nya kunskap beskrivs ofta under paraplybegreppet vetenskap, som organiserar den ny kunskapen och presenterar den inom olika vetenskapliga discipliner.[1]
Exempelvis är industriforskning vanligt inom läkemedelsindustrin, och leder ofta till patent som senare kan leda till produktutveckling. Akademisk forskning finansieras ofta av statsmakterna via dess myndigheter och stiftelser. Viktiga finansiärer är också insamlingar, bidrag från oberoende organisationer, fonder och privata finansiärer som inte kräver att få lägga beslag på forskningsresultaten för egen vinnings skull.
Begreppet forskning kan även användas mer icke-akademiskt omkring allt inhämtande och dokumentation av ny kunskap. Det kan vara olika typer av utredningar[2] och privata forskningsprojekt – exempelvis släktforskning – som inte publiceras vetenskapligt. Inom journalistik, författande och polisutredningar används ofta det engelska lånordet research.
Inom universitets- och högskolevärlden ses forskning som en av två huvuduppgifter; den andra är utbildning. Fristående forskningsinstitut ägnar sig ofta åt forskning utan att ha något utbildningskrav på sig.[2]
Definitionen av forskning är relevant för tillämpningen av vissa svenska lagar såsom Lag (2003:460) om etikprövning av forskning som avser människor. Denna lag betraktar forskning som "vetenskapligt experimentellt eller teoretiskt  arbete eller vetenskapliga studier genom observation, om arbetet eller studierna görs för att hämta in ny kunskap, och utvecklingsarbete på vetenskaplig grund".[3] Lagtexten klargör sedan att forskning inte inkluderar "sådant arbete eller sådana studier som utförs endast inom ramen för högskoleutbildning på grundnivå eller på avancerad nivå".[3]
Tre inriktningar[redigera | redigera wikitext]
En annan uppdelning av forskning är som grund- eller tillämpad forskning. Detta ledde 1970 fram till att man inom OECD enades om en gemensam terminologi baserad på tre inriktning – grundforskning, tillämpad forskning och utvecklingsarbete. De beslutade definitionerna av dess var:[2]
Grundforskning – "systematiskt och metodiskt sökande efter ny kunskap och nya idéer utan någon bestämd tillämpning i sikte"
Tillämpad forskning – "systematiskt och metodiskt sökande efter ny kunskap och nya idéer med en bestämd tillämpning i sikte"
Utvecklingsarbete – "verksamhet som systematiskt och metodiskt utnyttjar forskningsresultat och vetenskaplig kunskap" till "nya produkter, nya processer, nya system eller väsentliga förbättringar" av sådant som redan finns
Betydelsen av termen grundforskning har på senare år delats upp i flera delar. Dels finns den rena grundforskningen, utan restriktioner på forskningen. Dels finns den riktade grundforskningen, som mer har fokus att lägga grunden för en tillämpling.[2]
Typer och metoder[redigera | redigera wikitext]
Grundforskning[redigera | redigera wikitext]
Grundforskning (även kallad för fundamental forskning) har som primärt mål att öka kunskap och teoretisk förståelse för de ingående variablerna. Grundforskning drivs av forskarens nyfikenhet och intresse, och har inte en uppenbar avnämare. Grundforskningen är ofta fri, i bemärkelsen att vem som får finansieringen inte styrs av statens eller industrins kortsiktiga intressen, utan av att arbetet bedöms som excellent av etablerade forskare, ofta med konservativa normer för vad som är god forskning. Den utförs ofta utan någon har satt ett praktiskt mål, men den kan dock resultera i oväntade upptäckter som kan ge upphov till praktiska tillämpningar.
Grundforskning lägger grunden för ytterligare forskning som i längden ska ge upphov till kunskap som kan tillämpas på något i praktiken. Med andra ord finns det ingen garanti för att grundforskning inom en kort tidsperiod ger upphov till tillämpningar. Utvecklingen har gått mot minskade medel till grundforskning.
Exempel på frågeställningar i grundforskning:
Kan strängteorin ge fysiken en universellt förenande teori?
Hur fungerar arvsmassan?
Är det möjligt att bevisa eller motbevisa Goldbachs förmodan?
Historiskt anses grundforskning vara en verksamhet som föregår tillämpad forskning, som i sin tur föregår utveckling till praktiska föremål. Nu för tiden är det inte lika lätt att göra distinktionerna och ibland är alla tre steg en blandning. Det är särskilt fallet i områden som bioteknik och elektronik, där grundforskning görs tillsammans med arbete som syftar till att utveckla nya produkter.
Forskningsmetoder[redigera | redigera wikitext]
Målet med forskningsprocessen är att utveckla ny kunskap, som i sin tur kan anta tre olika former:
Utforskande forskning, som formulerar nya problem
Konstruktiv forskning, som utvecklar lösningar till ett problem
Empirisk forskning, som testar en lösning genom empiriska bevis
Forskningsmetoder som ofta används:
Kartografi
Fallstudie
Klassificering
Erfarenhet
Experiment
Intervjuer
Matematiska modeller
Simulering
Statistisk analys
Statistiska undersökningar
Etnografi
Forskningsprocessen[redigera | redigera wikitext]
Finansiering[redigera | redigera wikitext]
Statlig finansiering och företag är de vanligaste. Inom akademisk forskning existerar en stor konkurrens om anslag för forskning, vilket medför att många forskare tillbringar mycket tid med att söka anslag.
Processfaser[redigera | redigera wikitext]
I allmänhet följer forskning en viss strukturell process. Olika steg varierar beroende på ämnet och forskaren. Följande steg är generellt inkluderade både i grundforskning och tillämpad forskning:
Vilket ämne som det handlar om
Hypotes
Insamling av data
Analys av data
Slutsatser
En hypotes som formuleras i ett forskningsprojekt kan aldrig bli bevisad utan enbart motbevisad. Däremot kan processen ge belägg. En hypotes kan genomgå flera omgångar av vetenskapliga test och bli vedertagen som "sann", men det är dock inte samma sak som att den är bevisad.
En användbar hypotes tillåter förutsägelser och att man inom rimlig tidsrymd kan verifiera att förutsägelsen är sann.
Publicering[redigera | redigera wikitext]
Detta avsnitt är en sammanfattning av Akademisk publicering.
Akademisk forskning publiceras vanligtvis i vetenskapliga tidskrifter eller i böcker. De flesta etablerade vetenskapliga områden har sina egna tidskrifter för publicering. Nuförtiden publiceras allt fler vetenskapliga artiklar elektroniskt på internet istället för i tryckt format.
Karriärsteg[redigera | redigera wikitext]
En forskare befinner sig på något av flera särskilda steg i sin forskarkarriär. Denna kan inledas som doktorand eller på postdoktoral nivå. Forskaren kan verka som forskarassistent. Titlar för en forskare som undervisar kan vara docent, lektor eller professor.
Se även[redigera | redigera wikitext]
Forskning och utveckling
Laboratorium
Vetenskaplig metod
Vetenskapsman
Vetenskapsteori
Referenser[redigera | redigera wikitext]
^ [a b] ”vetenskap - Uppslagsverk - NE.se”. www.ne.se. https://www.ne.se/uppslagsverk/encyklopedi/l%C3%A5ng/vetenskap. Läst 30 juni 2022. 
^ [a b c d] ”forskning - Uppslagsverk - NE.se”. www.ne.se. https://www.ne.se/uppslagsverk/encyklopedi/l%C3%A5ng/forskning. Läst 30 juni 2022. 
^ [a b] ”Lag (2003:460) om etikprövning av forskning som avser människor”. www.riksdagen.se. https://www.riksdagen.se/sv/dokument-och-lagar/dokument/svensk-forfattningssamling/lag-2003460-om-etikprovning-av-forskning-som_sfs-2003-460/. Läst 6 augusti 2023. 
Hämtad från ”https://sv.wikipedia.org/w/index.php?title=Forskning&oldid=53787907”
Kategorier: ForskningForskningsmetoder
Navigeringsmeny
Personliga verktyg
Inte inloggadDiskussionBidragSkapa kontoLogga in
Namnrymder
ArtikelDiskussion
svenska
Visningar
LäsRedigeraRedigera wikitextVisa historik
Mer
Sök
Navigering
HuvudsidaIntroduktionDeltagarportalenBybrunnenSenaste ändringarnaSlumpartikelLadda upp filerStöd WikipediaKontakta WikipediaHjälp
På andra projekt
CommonsWikinews
Skriv ut/exportera
Skapa en bokLadda ned som PDFUtskriftsvänlig version
Verktyg
Sidor som länkar hitRelaterade ändringarSpecialsidorPermanent länkSidinformationAnvänd som referensWikidata-objekt
Språk
AfrikaansالعربيةAragonésঅসমীয়াAsturianuAvañe'ẽAzərbaycancaBamanankanবাংলাBanjarБеларускаяБеларуская (тарашкевіца)भोजपुरीБългарскиBosanskiCatalàČeštinaCorsuCymraegDanskDeutschEestiΕλληνικάEnglishEspañolEsperantoEuskaraفارسیFrançaisFurlanGaeilgeGalego客家語/Hak-kâ-ngî한국어Hausaहिन्दीHrvatskiIdoBahasa IndonesiaIsiZuluÍslenskaItalianoעבריתಕನ್ನಡKiswahiliKreyòl ayisyenKurdîLatinaLatviešuLëtzebuergeschLietuviųLingálaMagyarമലയാളംमराठीBahasa MelayuМонголမြန်မာဘာသာNederlandsनेपाली日本語Norsk bokmålNorsk nynorskOccitanOʻzbekcha / ўзбекчаਪੰਜਾਬੀپښتوPolskiPortuguêsRomânăRuna SimiРусскийसंस्कृतम्ᱥᱟᱱᱛᱟᱲᱤScotsShqipසිංහලSimple EnglishسنڌيSlovenčinaSlovenščinaSoomaaligaکوردیСрпски / srpskiSrpskohrvatski / српскохрватскиSundaSuomiTagalogதமிழ்Татарча / tatarçaతెలుగుไทยTürkçeУкраїнськаاردوVènetoTiếng ViệtWinaray吴语ייִדיש粵語中文
Redigera länkar
 Sidan redigerades senast den 6 augusti 2023 kl. 15.59.
Wikipedias text är tillgänglig under licensen  Creative Commons Erkännande-dela-lika 4.0 Unported. För bilder, se respektive bildsida (klicka på bilden). Se vidare Wikipedia:Upphovsrätt och användarvillkor.
Wikimedias integritetspolicy
Om Wikipedia
Förbehåll
Uppförandekod
Mobil vy
Utvecklare
Statistik
Information om kakor