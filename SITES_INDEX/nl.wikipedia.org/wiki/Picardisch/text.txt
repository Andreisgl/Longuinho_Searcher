Picardisch - Wikipedia
Picardisch
Uit Wikipedia, de vrije encyclopedie
Naar navigatie springen
Naar zoeken springen
Picardisch Picard
Gesproken in
Frankrijk, België,
Sprekers
~ 700.000 moedertaalsprekers
Taalfamilie
Indo-Europees
Italisch
Romaans
Italo-Westers
Gallo-Iberisch
Gallo-Romaans
Oïl
Picard
Dialecten
Chti
Rouchi
etc.
Alfabet
Latijns
Officiële status
Officieel in
België (langue régionale endogène)
Taalcodes
ISO 639-1
-
ISO 639-2
-
ISO 639-3
pcd
Portaal    
Taal 
Het Picardisch is een Romaanse streektaal die in Frankrijk gesproken wordt in delen van de regio Hauts-de-France (Picardisch: Heuts-d'Franche) en ook in het grootste westelijke deel van de Belgische provincie Henegouwen (la Wallonie picarde met steden zoals Aat, Bergen en Doornik, maar niet in de Waalse steden Thuin en Charleroi, de grootste stad). De taal is verwant met het Frans en het Waals, maar wordt toch daarvan onderscheiden. De noordelijke variant van het Picardisch wordt ook wel het Chti genoemd.
■  Het Picardisch taalgebied in België en Frankrijk
De Franse Gemeenschap van België heeft het Picardisch officieel erkend als regionale taal, onder andere naast het Waals en het Francique of het Frankisch, dat (in twee verschillende varianten) eigenlijk het Luxemburgs is (decreet van 1990). Sinds december 2021 is het Picardisch (le picard) ook in Frankrijk (Hauts-de-France) erkend als regionale taal waardoor ze er onderwezen kan worden [1].
Het Picardisch staat dichter bij het Frans dan het Waals, maar heeft daarmee wel bepaalde fonetische kenmerken gemeen, bijvoorbeeld dat het Latijnse ca niet zoals in het standaard-Frans tot ʃa is gepalataliseerd (zie bijvoorbeeld de plaatsnaam Le Cateau-Cambrésis).
Inhoud
1 Uitspraak en variatie
1.1 Verschillen tussen zuidelijk en noordelijk Picardisch
1.2 Uitspraak van het Picardisch
1.3 Genasaliseerde klinkers
2 Leenwoorden in het Nederlands
3 Tekstvoorbeeld
4 Werkwoordvervoeging
5 Noten en referenties
6 Externe links
6.1 Audio
Uitspraak en variatie[bewerken | brontekst bewerken]
Verschillen tussen zuidelijk en noordelijk Picardisch[bewerken | brontekst bewerken]
In het algemeen kan men twee grote gebieden onderscheiden binnen het Picardische taalgebied: in het noorden de Belgische provincie Henegouwen, het Franse Noorderdepartement zonder de Franse Westhoek en het departement Pas-de-Calais, in het zuiden de Franse departementen Somme, Aisne (de noordelijke helft) en Oise (alleen een strook in het noorden). De noordelijke zone, ook bekend als de zone van het Chti, komt overeen met de historische streken Rijsels-Vlaanderen, Artesië, Doornik en het Doornikse, Henegouwen en  Kamerijk en het Kamerijkse. De zuidelijke zone correspondeert ongeveer met de oude Franse provincie Picardië. Tussen de twee gebieden ziet men verschillende regelmatige verschillen:
Latijn
Noordelijk (Chti)
Zuidelijk
Frans
ego staba(m)
j’étos
j’étoé, j'étoai of j'éteu
j’étais
castellu(m)
catiau
catieu
château
cane(m)
kien
tchien
chien
bonu(m)
bon
boin
bon
Uitspraak van het Picardisch[bewerken | brontekst bewerken]
Aangezien het Picardisch geen gestandaardiseerde taal is, verschilt de uitspraak van streek tot streek en zelfs van dorp tot dorp. Bij wijze van voorbeeld wordt hieronder de uitspraak gegeven in de Vimeu, een streek in het zuidwesten van het taalgebied:
Picardisch van de Vimeu
IPA
Frans
chatchun
[ʃatʃœ̃]
chacun
chatcheune
[ʃatʃøŋ]
chacune
triangue
[triãɡ]
triangle
ej te connouos
[eʒ.te.kɔ̃.nwɔ]
je te connais
o ll'a rtrouvé
[ol.lar.tru.vɛ]
on l'a retrouvé
Genasaliseerde klinkers[bewerken | brontekst bewerken]
Wanneer men Picardisch schrijft, dienen de combinaties "klinker + nn", "klinker + nm" en "klinker + mm" om nasalisering aan te duiden. Men moet deze lettergroepen dus niet zoals in het Frans lezen.
Picardisch
IPA
Frans
unne
[ɛ̃n]
une
tranner
[trãnɛ]
trembler
grainne
[grɛ̃n]
graine
minme
[mɛ̃m]
même
gamme
[gãm]
jambe
Om te vermijden dat lezers een Franse uitspraak zouden gebruiken, schrijft men soms een punt na de genasaliseerde klank in het Picardisch, bijvoorbeeld in pron.ne ([prõn]) (fr: prune).
Leenwoorden in het Nederlands[bewerken | brontekst bewerken]
Hoewel het moeilijk te bepalen is uit welk Frans dialect in het Nederlands ontleend is, wijzen de klanken van bepaalde leenwoorden op een Picardische oorsprong. Vooral het verschijnsel waarbij de Latijnse beginletters ca- niet, zoals in het Frans, naar cha-, che- of chie-, maar naar ca-, ke- of kie- geëvolueerd zijn, is een goede aanwijzing. Enkele voorbeelden:[2]
Nederlands
Picardisch
Frans
kar
car
char
kandelaar
–
chandelier
kasteel
catiau / catieu
château
kassei ‘steenweg’
–
chaussée
karton ‘paardenknecht’
–
cf. charret ‘karretje’
kachtel ‘veulen’
–
cheptel ‘vee’
De laatste twee woorden, karton en kachtel, zijn typisch West-Vlaams. De nabijheid van het Picardische taalgebied maakt een Picardische oorsprong nog aannemelijker.
Tekstvoorbeeld[bewerken | brontekst bewerken]
Article premier de la Déclaration des Droits de l'Homme[3]
Tous chés ètes humains is sont nés libes et égals in dignité et pi in drouots. Is sont dotés ed raison et d' conschienche et pi is doétte agir les uns invèrs les eutes din un ésprit ed fratérnité.
(Alle mensen worden vrij en gelijk in waardigheid en rechten geboren. Zij zijn begiftigd met verstand en geweten, en behoren zich jegens elkander in een geest van broederschap te gedragen.)
- HET WAALSE TAALLANDSCHAP - Het Picardisch taalgebied in Wallonië is in grijsgroen aangegeven
Werkwoordvervoeging[bewerken | brontekst bewerken]
Hieronder staan de vervoegingen van de belangrijke onregelmatige werkwoorden ète ('zijn') en avoèr ('hebben') voor vier tijden.[4]
Infinitief
1e persoon
2e persoon
3e persoon
1e persoon
2e persoon
3e persoon
tegenwoordige tijd (présint)
ète
ej su
t' es
il/al/in est
os sonmes
vos ètes
is/als sont
avoèr
j'ai
t'os, t'as
il/al/in o  il/al/in a
os avons
vos avez
is/als ont
verleden tijd (imparfait)
ète
j'étoaisj'étos
t' étoaist'étos
il/al/in étoaitil/al/in étot
os étoinmes
vos étoètes
is/als étoètte
avoèr
j'avosj'avoais
t'avost'avoais
il/al/in avotil/al/in avoait
os avommes
vos avèttes
is/als avoèttent
toekomende tijd (futur simpe)
ète
ej srai
tu sros
i/ale/in sro
os srons
vos srez
is/ales sront
avoèr
j'érai
t'éros
il/al/in éro
os érons
vos érez
is/als éront
voltooid tegenwoordige tijd (passé composé)
ète
j'ai té
t'os té
il/al/in o té
os avons té
vos avez té
ils/als ont té
avoèr
j'ai yeu
t'os yeu
il/al/in o yeu
os avons yeu
vos avez yeu
is/als ont yeu
Noten en referenties[bewerken | brontekst bewerken]
↑ France 3
↑ Van Keymeulen, J.,  Latijnse leenwoorden in het Nederlands en de Nederlandse dialecten, Van mensen en dingen, VI (1-2), 2008, 80-81
↑ Déclaration universelle des droits de l'homme. un.org.
↑ introduction à la conjugaison des verbes picards. free.fr.
Externe links[bewerken | brontekst bewerken]
(fr) Portaal voor sites in en over het Picardisch (gearchiveerd)
Woordenboek Picardisch - Frans
Audio[bewerken | brontekst bewerken]
http://ches.diseux.free.fr/sons/d85.mp3
http://ches.diseux.free.fr/diri/dir85.htm
Centre de Ressources pour la Description de l'Oral (CRDO) ( https://web.archive.org/web/20110811103713/http://www.language-archives.org/language/pcd )
Zie de Picardischtalige uitgave van Wikipedia.
 ·  · 
Indo-Europese talen > kentum-talen > Italische, inclusief Romaanse talen >
Italische talen:Faliskisch · Latijn · Oskisch · Umbrisch · Zuid-PiceensRomaanse talen:Aragonees · Aroemeens · Arpitaans · Asturisch (Leonees · Mirandees) · Catalaans · Corsicaans · Dalmatisch · Emiliaans · Frans · Friulisch · Galicisch · Gascons (Aranees) · Istriotisch · Istro-Roemeens · Italiaans · Ladinisch · Ladino · Ligurisch · Mozarabisch · Napolitaans · Normandisch · Occitaans · Oudfrans · Picardisch · Portugees · Reto-Romaans · Roemeens · Romagnools · Sardijns · Spaans · Venetiaans · Waals
Overgenomen van "https://nl.wikipedia.org/w/index.php?title=Picardisch&oldid=64525095"
Categorieën: Taal in HenegouwenTaal in Hauts-de-FranceTaal en streektaal in WalloniëLangue d'oïlVerborgen categorie: Wikipedia:Geen afbeelding lokaal en wel op Wikidata
Navigatiemenu
Persoonlijke hulpmiddelen
Niet aangemeldOverlegBijdragenAccount aanmakenInloggen
Naamruimten
ArtikelOverleg
Nederlands
Weergaven
LezenBewerkenBrontekst bewerkenGeschiedenis
Meer
Zoeken
Navigatie
HoofdpaginaVind een artikelVandaagEtalageCategorieënRecente wijzigingenNieuwe artikelenWillekeurige pagina
Informatie
GebruikersportaalSnelcursusHulp en contactDoneren
Hulpmiddelen
Links naar deze paginaGerelateerde wijzigingenBestand uploadenSpeciale pagina'sPermanente koppelingPaginagegevensDeze pagina citerenWikidata-item
Afdrukken/exporteren
Boek aanmakenDownloaden als PDFAfdrukversie
In andere projecten
Wikimedia Commons
In andere talen
AfrikaansAlemannischAragonésالعربيةمصرىAsturianuAzərbaycancaŽemaitėškaБеларускаяБългарскиBrezhonegCatalàНохчийнDanskDeutschEnglishEsperantoEspañolEuskaraفارسیSuomiFrançaisArpetanGalegoGaelgעבריתHrvatskiInterlinguaBahasa IndonesiaItaliano日本語한국어RipoarischLatinaLimburgsLombardLietuviųМакедонскиമലയാളംPlattdüütschNorsk bokmålNouormandOccitanPicardPolskiPiemontèisپنجابیPortuguêsRomânăРусскийᱥᱟᱱᱛᱟᱲᱤScotsSimple EnglishSvenskaதமிழ்TürkçeУкраїнськаTiếng ViệtWest-VlamsWalon吴语Zeêuws中文粵語
Koppelingen bewerken
 Deze pagina is voor het laatst bewerkt op 19 jun 2023 om 23:15.
De tekst is beschikbaar onder de licentie Creative Commons Naamsvermelding/Gelijk delen, er kunnen aanvullende voorwaarden van toepassing zijn. Zie de gebruiksvoorwaarden voor meer informatie. Wikipedia® is een geregistreerd handelsmerk van de Wikimedia Foundation, Inc., een organisatie zonder winstoogmerk.
Privacybeleid
Over Wikipedia
Disclaimers
Gedragscode
Mobiele weergave
Ontwikkelaars
Statistieken
Cookieverklaring