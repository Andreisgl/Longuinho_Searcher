geitved – Store norske leksikon
Hopp til hovedinnholdet
Store
norske
leksikon
Logg inn
  geitved
Store norske leksikon
Biologi
Planteriket
Dekkfrøete planter
Tofrøbladete planter
Roseordenen
Trollheggfamilien
Geitvedslekta
Utseende
Utbredelse
Navn og kulturhistorie
Les mer i Store norske leksikon
Litteratur
      Skrevet av
    
              John Magne Grindeland
            
                  NTNU
                
Geitved har karakteristiske blader der sidenervene buer seg fram mot bladspissen. Katbjerg Odde, Jylland, Danmark
Rhamnus cathartica 
        Av      
Biopix/※.  
     Lisens:
      Begrenset gjenbruk 
Geitved er en busk eller lite tre i trollheggfamilien. Plantene har lysegrønne, sagtanna blader med karakteristiske sidenerver som buer fram mot bladspissen. Geitved finnes i lavlandet på Sørøstlandet.
Faktaboks
Etymologi
                Det vitenskapelige navnet er fra gresk rhamnos, navn på en tornete busk hos Theofrastos, 300 fvt. Andre ledd i navnet er fra catharticus på latin, som betyr ‘som virker avførende’.               
Vitenskapelig navn
Rhamnus cathartica 
                Beskrevet av
              
Carl von Linné 
                Rødlistestatus i Norge
              
                LC – Livskraftig               
                Global rødlistestatus
              
                LC – Livskraftig               
      Utseende
    
Fruktene hos geitved er svarte steinfrukter. 
Geitved med frukt 
        Av      
AnemoneProjectors.  
     Lisens:
      CC BY SA 2.0 
Geitved er busker eller trær på inntil fire meters høyde. Bladene er lysegrønne og har tydelige sidenerver som går i buer fram mot bladspissen. Bladene er sagtanna og sitter to og to på kvistene. Bladene er uten hår. Geitved har torner i form av døde, korte kvister.Geitved er særbu. Blomstene er firetallige, grønne og sitter i tette skjermlignende kvaster. Blomstene har nektar og besøkes av mange ulike, små insekter. Frukten er en steinfrukt som under modning endrer farge fra grønt til glinsende svart.
      Utbredelse
    
Geitved vokser i varme skogkanter, hovedsakelig på baserik grunn.Arten finnes i lavlandet i de sørøstligste deler av Østlandet og går inn til Fet i Akershus og Gran i Oppland. I tillegg er geitved naturalisert noen steder ved Trondheimsfjorden. Verdensutbredelsen er Europa og Vest-Asia.Geitved er mellomvert for kronrust, en rustsopp som angriper kornplanter og andre gressplanter. Fram til 1990 var det derfor forbudt å plante den i Norge, men ved overgang til resistente varianter av kornslagene er slike tiltak ikke lenger nødvendig.
      Navn og kulturhistorie
    
Navnet geitved kommer av at det under barken sitter lyse bastfibre som ligner geiteragg. Treet har også hatt det fantasifulle navnet «treet som fanden flådde geita under». Dette navnet har vært knytta til et eventyr om at fanden satt under dette treet og forsøkte å flå en geit, men lyktes ikke og han ble sint. Enden skulle være at rester av geitas ragg ble sittende på treet. Det er uvisst hvor denne historien kommer fra, men ifølge botanikeren Ove Arbo Høeg har den også vært påtruffet utenfor området der geitved finnes.
      Les mer i Store norske leksikon
    
trollheggfamilien
geitrams
      Litteratur
    
Høeg, Ove Arbo (1974). Planter og tradisjon : floraen i levende tale og tradisjon i Norge 1925–1973 Oslo: Universitetsforlaget. (Tilgjengelig digitalt på Nasjonalbiblioteket)
Rhamnus cathartica, geitved. Foto fra: Den Jyske Skovhave, Rold Skov
Rhamnus cathartica 
        Av      
Biopix/※.  
     Lisens:
      Begrenset gjenbruk 
Rhamnus cathartica, geitved. Foto fra: Katbjerg Odde v Hobro
Rhamnus cathartica 
        Av      
Biopix/※.  
     Lisens:
      Begrenset gjenbruk 
Rhamnus cathartica, geitved. Foto fra: Den Jyske Skovhave, Rold Skov
Rhamnus cathartica 
        Av      
Biopix/※.  
     Lisens:
      Begrenset gjenbruk 
Rhamnus cathartica, geitved. Foto fra: Katbjerg Odde v Hobro
Rhamnus cathartica 
        Av      
Biopix/※.  
     Lisens:
      Begrenset gjenbruk 
Rhamnus cathartica, geitved. Foto fra: Katbjerg Odde v Hobro
Rhamnus cathartica 
        Av      
Biopix/※.  
     Lisens:
      Begrenset gjenbruk 
Rhamnus cathartica, geitved. Foto fra: Den Jyske Skovhave, Rold Skov
Rhamnus cathartica 
        Av      
Biopix/※.  
     Lisens:
      Begrenset gjenbruk 
Rhamnus cathartica, geitved. Foto fra: Den Jyske Skovhave, Rold Skov
Rhamnus cathartica 
        Av      
Biopix/※.  
     Lisens:
      Begrenset gjenbruk 
Rhamnus cathartica, geitved. Foto fra: Katbjerg Odde, Jylland, Danmark
Rhamnus cathartica 
        Av      
Biopix/※.  
     Lisens:
      Begrenset gjenbruk 
Faktaboks
geitved
Rhamnus cathartica
                Tidligere vitenskapelig navn
              
Rhamnus catharticus 
                Artsdatabanken-ID
              
141635 
                GBIF-ID
              
3039491 
        Skrevet av:
      
John Magne Grindeland
            (NTNU)
        Artikkelen inneholder tekst fra:
      
 Store norske leksikon (2005 - 2007)
        Sist oppdatert:
      
          19. juli 2023,
        se alle endringer
begrenset gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim den inn i litteraturlisten din:
    
       Store norske leksikon (2005 - 2007); Grindeland, John Magne: geitved i Store norske leksikon på snl.no.
      Hentet  fra https://snl.no/geitved
    Bidra
  
Foreslå endringer i artikkelen
Foreslå bilder til artikkelen
  Kommenter
     eller still spørsmål
Kommentarer
              
            
      Kommentaren din publiseres her. Fagansvarlig eller redaktør svarer når de kan.
    
      Du må være logget inn for å kommentere.
    
Logg inn
      eller
      
        registrer deg
      
Fagansvarlig for Geitvedslekta
        John Magne Grindeland
      
NTNU – Norges teknisk-naturvitenskapelige universitet
    NTNU
  er en av institusjonene som står bak Store norske leksikon.
Bunntekst
    Sist oppdatert
  
          Regnbogeflagget:
      Reidar Schei Jessen (UiO) godkjente et endringsforslag fra John Engebretsen
        for 6 minutter siden
      
          furugadd:
      oppdatert av Lars Sandved Dalen (NIBIO)
        for rundt 1 time siden
      
          tømmer:
      oppdatert av Lars Sandved Dalen (NIBIO)
        for rundt 1 time siden
      
          død ved:
      oppdatert av Lars Sandved Dalen (NIBIO)
        for rundt 1 time siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020