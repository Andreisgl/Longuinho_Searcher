Creative Commons – Wikipédia
Creative Commons
A Wikipédiából, a szabad enciklopédiából
Ez a közzétett változat, ellenőrizve: 2023. január 17.Pontosságellenőrzött
Ugrás a navigációhoz
Ugrás a kereséshez
Creative CommonsTípus
nonprofit szervezet
kiadó
szerző
Alapítva
2001Székhely
San FranciscoIsmertebb személyek
Lawrence Lessig, alapítóAlapító
Lawrence Lessig
Hal Abelson
Eric Eldred
Forma
nonprofit szervezetTermékek
Creative Commons-licencekÁrbevétel
3 267 812 $ (2019)[1]Alkalmazottak száma
147[2]A Creative Commons weboldalaA Wikimédia Commons tartalmaz Creative Commons témájú médiaállományokat.
Sablon • Wikidata • Segítség
A Creative Commons („kreatív közjavak”) egy nonprofit szervezet, melynek célja az olyan kreatív művek mennyiségének növelése, melyeket mások jogszerűen megoszthatnak egymással vagy felhasználhatnak a saját műveikhez. A szervezet fő tevékenysége a Creative Commons-licencek kiadása.
Tartalomjegyzék
1 Célja
2 Creative Commons-licencek
2.1 A legújabb licenccsalád
2.2 Korábban használt licencek
3 Története
4 Érvényességi területe
5 Jegyzetek
6 További információk
7 Kapcsolódó szócikkek
Célja[szerkesztés]
A Creative Commons weblapja lehetővé teszi a szerzői jogi oltalom (copyright) alá eső művek tulajdonosainak, hogy az oltalom alatt álló jogok egy részét a közösségre hagyományozzák, míg más részét maguknak megtartsák. Mindezt változatos licenc- és szerződés-formákkal segítik, amelyek lehetővé teszik például a teljes közkinccsé nyilvánítást éppúgy, mint számos szabad licenc formát a nyílt tartalom biztosításához. A cél a jelenlegi szerzői jogi törvények problémáinak elkerülése, amelyek a tudás megosztását akadályozhatják, tekintve, hogy az innovációk és az új ötletek a már meglévőekre épülnek.
Minden jog fenntartva - néhány jog fenntartva - nincsen jog fenntartvaA Creative Commons a teljes jogi védettség – „minden jog fenntartva” – és a közkincs (köztulajdon) közötti széles skálán kíván létrehozni rugalmas és korszerű védelmet („néhány jog fenntartva”). A CC-licencek lehetővé teszik a szerzők számára, hogy szerzői jogaikat megtartsák, de ezzel egyidőben lehetőséget biztosítsanak – különböző korlátok között – a mű feldolgozására, terjesztésére.
A projekt számos szabad licencet kínál. A világhálón való publikálás elősegítése érdekében felkínálnak olyan RDF/XML metaformátumot is, ami pontosan leírja a mű licencfeltételeit, és így könnyíti a művek automatikus feldolgozását és a licencelt művek azonosítását. Felkínálnak továbbá egy „Alapítók Copyrightja” (Founders' Copyright)[3] szerződést, amely az Egyesült Államok alkotmányát megszövegezők elveinek és eredeti céljainak megfelelő jogvédelmet biztosít. Az ez alatt közzétett mű 14 év után közkincs (public domain) lesz, hacsak a szerző újabb 14 évre nem hosszabbítja meg a licencet.
Creative Commons-licencek[szerkesztés]
A Creative Commons licencei az alábbi jogokat biztosíthatják:
to Share
A mű szabadon másolható, terjeszthető, bemutatható és előadható.
to Remix
Származékos művek (feldolgozások) hozhatóak létre.
A Creative Commons licencei négy korlátozó feltétel különböző variációiból állnak össze. Ezek az alábbiak lehetnek:
Attribution[4]
Nevezd meg!
BY
szabad licenc[5]
A szerző vagy a jogosult által meghatározott módon fel kell tüntetni a műhöz kapcsolódó információkat (pl. a szerző nevét vagy álnevét, a mű címét).
Share Alike
Így add tovább!
SA
szabad licenc[5]
A mű a jelenlegivel megegyező, vagy azzal csereszabatos licenc alatt terjeszthető.
Non Commercial
Ne add el!
NC
nem szabad licenc[5]
A mű nem használható fel kereskedelmi célokra.
No Derivative Works
Ne változtasd!
ND, NoDerivs
nem szabad licenc[5]
A mű nem módosítható és nem készíthető belőle átdolgozás, származékos mű.
E négy feltétel alapján állították össze a Creative Commons-licenceket.
A legújabb licenccsalád[szerkesztés]
Creative Commons 4.0 licencek nevei
Jogok
Korlátozások[6]
Megfelelés a Szabad kulturális művek feltételeinek
Attribution (CC-BY-4.0)Nevezd meg!
szabad licenc[5]
Attribution – No Derivative Works (CC-BY-ND-4.0)Nevezd meg!–Ne változtasd!
nem szabad licenc[5]
Attribution – Non Commercial – No Derivative Works (CC-BY-NC-ND-4.0)Nevezd meg!–Ne add el!–Ne változtasd!
nem szabad licenc
Attribution – Non Commercial (CC-BY-NC-4.0)Nevezd meg!–Ne add el!
nem szabad licenc
Attribution – Non Commercial – Share Alike (CC-BY-NC-SA-4.0)Nevezd meg!–Ne add el!–Így add tovább!
nem szabad licenc
Attribution – Share Alike (CC-BY-SA-4.0)Nevezd meg!–Így add tovább!
szabad licenc
Public Domain (CC0)közkincs[7]
szabad licenc
Korábban használt licencek[szerkesztés]
Creative Commons 1.0 licencek:
No Derivative Works
No Derivative Works – Non Commercial
Non Commercial
Non Commercial – Share Alike
Share Alike
Creative Commons 2.0, 2.5 és 3.0 licencek:
Attribution (pl. CC-BY-3.0)
Attribution – No Derivative Works (pl. CC-BY-ND-3.0)
Attribution – Non Commercial – No Derivative Works (pl. CC-BY-NC-ND-3.0)
Attribution – Non Commercial (pl. CC-BY-NC-3.0)
Attribution – Non Commercial – Share Alike (pl. CC-BY-NC-SA-3.0)
Attribution – Share Alike (pl. CC-BY-SA-3.0)
A Wikipédián ezek egy részét jelenleg is használjuk.
Története[szerkesztés]
A Creative Commons hivatalosan 2001-ben indult. A kezdeményezés elindítója és a projekt jelenlegi vezetője Lawrence Lessig, a Stanford Jogi Egyetem jogprofesszora, aki a szervezetet azért indította, hogy ezzel is segítse azon célok elérését, melyet a híres Eldred kontra Ashcroft perben képviselt. Az eredeti Creative Commons licenckészletet a szervezet 2002. december 16-án tette közzé.[8]
A licencek 4.0 jelölésű revíziója 2013. november 25.-én jelent meg.[9] A 3.0 sorozathoz képest néhány fontos, de a feltételeket nem befolyásoló pontosításon és egyszerűsítésen túl tartalmaz számos jelentős újdonságot is; ilyenek a licenc olyan megfogalmazása, hogy az adoptálás nélkül megfeleljen nemzetközi szinten is, az adatbázisok védelmére vonatkozó sui generis jogok szabályozása, a szerző személyhez fűződő jogainak illetve a védjegyekkel kapcsolatos szabályozások pontosítása, a hivatkozások módjának a kialakult gyakorlathoz alakítása, a szerző kérése alapján nevének eltávolítása származékos művekről, a licencsértések rugalmasabb feloldása, az olvashatóság és a struktúra javítása.
A projekt elnyerte a Golden Nica díjat a 2004-es Prix Ars Electronica-n a „Hálózati jövőkép” kategóriában.
Érvényességi területe[szerkesztés]
A Creative Commons-szal kapcsolatosan döntő, hogy sikerül-e integrálni az adott ország jogrendjébe.
Országok, amelyek jogi környezetébe illeszkedik a Creative Commons
A következő országokban van érvényben:
Amerikai Egyesült Államok
Ausztrália
Ausztria
Belgium
Brazília
Finnország
Franciaország
Hollandia
Horvátország
Japán
Kanada
Magyarország
Németország
Olaszország
Spanyolország
Tajvan
Jegyzetek[szerkesztés]
↑ 2022. február 4., 11730, https://www.charitynavigator.org/ein/043585301
↑ 2021. május 9., https://craft.co/creative-commons, https://web.archive.org/web/20210509053033/https://craft.co/creative-commons
↑ Founders’ Copyright - Creative Commons
↑ Korábban az alábbi ábrát használták:
↑ a b c d e f CreativeCommons: A Szabad Kulturális Műveknek megfelelő és annak nem megfelelő licencfeltételek a Creative Commons licenckombinációkban(angolul)
↑ Creative Commons-licencek
↑ tulajdonképpen nem CC-licenc, de a CC-licencek között említhető. Szokásos jelölése:  vagy  vagy 
↑ Archivált másolat. [2007. április 8-i dátummal az eredetiből archiválva]. (Hozzáférés: 2015. december 5.)
↑ Diane Peters: CC’s Next Generation Licenses — Welcome Version 4.0!, 2013. november 25.
További információk[szerkesztés]
A Wikimédia Commons tartalmaz Creative Commons témájú médiaállományokat.
Creative Commons (angolul)
Creative Commons Magyarország (magyarul)
Kreatív kommonisták és a kiberjog Elvise (cikk a Creative Commonsról és a honosítás nehézségeiről) (magyarul)
Demystifying the Creative Commons License – Tóth Péter Benjamin írása a CC-ről (angolul)
Creative Humbug A CC kritikája (angolul)
Creative Humbug? Bah the humbug, let’s get creative! Válasz a fenti kritikára (angolul)
BBC to Open Content Floodgates The BBC's Creative Archive project (angolul)
Magyar CC fotók gyűjtése a Flickren
Kapcsolódó szócikkek[szerkesztés]
Creative Commons Magyarország
Nemzetközi katalógusok
WorldCat
VIAF: 152808990
LCCN: nr2004036403
ISNI: 0000 0004 6085 9474
GND: 7565402-7
SUDOC: 158278895
NKCS: kn20080413020
BNF: cb14609270n
 Informatikai portál 
• összefoglaló, színes tartalomajánló lap
A lap eredeti címe: „https://hu.wikipedia.org/w/index.php?title=Creative_Commons&oldid=25733233”
Kategória: Creative CommonsRejtett kategóriák: Fotó nélküli cég infoboxot tartalmazó lapokWikipédia-szócikkek VIAF azonosítóvalWikipédia-szócikkek LCCN azonosítóvalWikipédia-szócikkek ISNI azonosítóvalWikipédia-szócikkek GND azonosítóvalWikipédia-szócikkek BNF azonosítóval
Navigációs menü
Személyes eszközök
Nem vagy bejelentkezveVitalapKözreműködésekFiók létrehozásaBejelentkezés
Névterek
SzócikkVitalap
magyar
Nézetek
OlvasásSzerkesztésLaptörténet
Több
Keresés
Navigáció
KezdőlapTartalomKiemelt szócikkekFriss változtatásokLap találomraTudakozó
Részvétel
KezdőknekSegítségKözösségi portálKapcsolatfelvételAdományok
Eszközök
Mi hivatkozik erre?Kapcsolódó változtatásokSpeciális lapokHivatkozás erre a változatraLapinformációkHogyan hivatkozz erre a lapra?Wikidata-adatlap
Nyomtatás/​exportálás
Könyv készítéseLetöltés PDF-kéntNyomtatható változat
Társlapok
Wikimédia CommonsMeta-WikiWikikönyvek
Más nyelveken
EnglishAragonésالعربيةمصرىAzərbaycancaتۆرکجهБеларускаяБеларуская (тарашкевіца)বাংলাBrezhonegCatalà閩東語 / Mìng-dĕ̤ng-ngṳ̄ČeštinaЧӑвашлаCymraegDanskDeutschΕλληνικάEsperantoEspañolEestiEuskaraفارسیSuomiFrançaisFurlanFryskGaeilgeGalegoעבריתहिन्दीHrvatskiՀայերենInterlinguaBahasa IndonesiaÍslenskaItaliano日本語JawaქართულიQaraqalpaqshaҚазақша한국어LëtzebuergeschLietuviųLatviešuMinangkabauМакедонскиമലയാളംमराठीBahasa MelayuNedersaksiesNederlandsNorsk nynorskNorsk bokmålଓଡ଼ିଆPolskiPortuguêsRomânăРусскийСаха тылаSarduسنڌيSrpskohrvatski / српскохрватскиසිංහලSimple EnglishSlovenčinaSlovenščinaShqipСрпски / srpskiSvenskaதமிழ்తెలుగుТоҷикӣไทยTagalogTürkçeУдмуртУкраїнськаOʻzbekcha / ўзбекчаTiếng Việt吴语Yorùbá中文Bân-lâm-gú粵語
Hivatkozások szerkesztése
 A lap utolsó módosítása: 2023. január 17., 13:15
A lap szövege Creative Commons Nevezd meg! – Így add tovább! 4.0 licenc alatt van; egyes esetekben más módon is felhasználható. Részletekért lásd a felhasználási feltételeket.
Adatvédelmi irányelvek
A Wikipédiáról
Jogi nyilatkozat
Code of Conduct
Mobil nézet
Fejlesztők
Statisztikák
Sütinyilatkozat