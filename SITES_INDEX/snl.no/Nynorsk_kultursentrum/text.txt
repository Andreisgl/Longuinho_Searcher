Nynorsk kultursentrum – Store norske leksikon
Hopp til hovedinnholdet
Store
norske
leksikon
Logg inn
  Nynorsk kultursentrum
Store norske leksikon
Kunst og estetikk
Kulturpolitikk og -administrasjon
Kulturinstitusjoner
Museum
Dokumentasjons- og opplevingssenter for nynorsk skriftkultur
Samlande faktor for nynorskorganisasjonar
Forsking og dokumentasjon
Les meir i Store norske leksikon
Eksterne lenker
      Skriven av
    
              Aud Søyland
            
Faktaboks
Nynorsk kultursentrum
Nynorsk kultursentrum, musea for skriftkultur
                Offisielt namn
              
                NYNORSK KULTURSENTRUM, MUSEA FOR SKRIFTKULTUR               
                Organisasjonstype
              
                Stiftelse               
                Forretningsadresse
              
                Hovdebygda               
                Stifta
              
                30.08.1993               
Dagleg leiar
                Gaute Herbjørn Øvereng               
Styreleiar
                Reidar Jørgen Sandal               
Logo 
        Av      
Nynorsk kultursentrum.  
     Lisens:
      Avgrensa gjenbruk 
Aasentunet i Ørsta kommune er teikna av Sverre Fehn.
Aasentunet.  
     Lisens:
      Avgrensa gjenbruk  
Nynorsk kultursentrum er ei ideell stifting og ein nasjonal kulturinstitusjon som arbeider for nynorsk skriftkultur. Stiftinga skal vere den viktigaste formidlaren av nynorsk identitet og sjølvtillit. Nynorsk kultursentrum femner om avdelingane Aasentunet i Ørsta, Haugesenteret i Ulvik og Vinjesenteret i Vinje.
Stiftinga Nynorsk kultursentrum vart grunnlagd 30. august 1993 under namnet Ivar Aasen-stiftinga, men skifta namn i 1998. 24 fylke, kommunar, utdanningsinstitusjonar og organisasjonar står bak stiftinga, som har hovudkontor i Ørsta. Det som starta som ei stifting knytt til Ivar Aasen-museet i Ørsta og Nynorsk Festspelveke i Ørsta/Volda, har vakse til tre senter og tre festivalar, og dessutan eit fond for nynorsk journalistikk. Nynorsk kultursentrum arrangerer Festspela i Ørsta og Volda, Poesifestivalen i Ulvik og Litteraturdagane i Vinje.
    Tilhøyrande emnesider
  
  Tema:
    
      nynorsk
      Dokumentasjons- og opplevingssenter for nynorsk skriftkultur
    
Hovudføremålet til Nynorsk kultursentrum er å arbeide for nynorsk skriftkultur. Stiftinga eig og forvaltar samlingane ved dei tre sentera, driv med dokumentasjon og forsking, og formidlar kunnskap om nynorsk skriftkultur gjennom festivalar, utstillingar, omvisingar, digitale tenester og publisering. Samtidig har Nynorsk kultursentrum fått som samfunnsoppdrag å arbeide for at det skal vere lettare og kjekkare å vere nynorskbrukar.
Ottar Grepstad (direktør 1999–2018) vart tilsett som første direktør i Nynorsk kultursentrum i 1999, då den nye museumsbygningen i Aasen-tunet var under bygging. Saman med styret og rådet for Nynorsk kultursentrum stod han sentralt i arbeidet med å forme dokumentasjons- og opplevingssenteret for nynorsk skriftkultur. Direktør frå 2018 er Per Magnus Finnanger Sandsmark.
      Samlande faktor for nynorskorganisasjonar
    
Nynorsk kultursentrum har vore ein samlande faktor i arbeidet for å fremje nynorsken. Mellom anna er direktøren sekretær for Nynorsk forum – eit strategiforum for 17 organisasjonar som arbeider med eller for nynorsk.
Nynorsk kultursentrum tok initiativ til og var sekretariat for Språkåret 2013, som hadde grunnlag i 200-årsjubileet for Ivar Aasen og 100-årsjubileet til Det Norske Teatret. Vidare tok Nynorsk kultursentrum initiativ til nettverket for litteraturmuseum i Noreg og eit nettverk for språkmuseum internasjonalt.
      Forsking og dokumentasjon
    
Når det gjeld forsking og dokumentasjon, publiserer dei tilsette ved Nynorsk kultursentrum jamleg ny forsking om nynorsk skriftkultur på ulike samfunnsområde. Særleg viktig er det at senteret presenterer statistikk og fakta om nynorsken på ulike samfunnsområde. Senteret forvaltar dessutan Vinje-fondet for nynorsk journalistikk og driv fleire nettstader, inkludert nettbutikk og barneside.
I samband med dei nemnde festivalane deler Nynorsk kultursentrum ut prisane Årets nynorskbrukar og Olav H. Hauge-stipendet for unge lyrikarar, og senteret er med i juryane for Storegutprisen og Diktartavla.
Nynorsk kultursentrum vart kåra til Årets museum i 2015. I grunngivinga vart det lagt vekt på at institusjonen er offensiv, alliansebyggjande og framtidsretta, går i bresjen for nye nettverk og samarbeid, og arbeider systematisk med å formidle språkarven digitalt.
      Les meir i Store norske leksikon
    
nynorsk
Aasentunet
Ivar Aasen
      Eksterne lenker
    
nynorsk.no
Faktaboks
Nynorsk kultursentrum
Organisasjonsnummer
                976013263               
                Sektorkode
              
                6500 Kommuneforvaltningen               
                Næringskode(r)
              
                94.991 Aktiviteter i andre interesseorganisasjoner ikke nevnt annet sted; 91.022 Drift av kulturhistoriske museer               
        Skriven av:
      
Aud Søyland
        Sist oppdatert:
      
           1. august 2023,
        sjå alle endringar
avgrensa gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim han inn i litteraturlista di:
    
      Søyland, Aud: Nynorsk kultursentrum i Store norske leksikon på snl.no.
      Henta  frå https://snl.no/Nynorsk_kultursentrum
    Bidra
  
Føreslå endringar i artikkelen
Føreslå bilete til artikkelen
  Kommenter
     eller still spørsmål
Kommentarar
              
            
      Kommentaren din blir publisert her. Fagansvarleg eller redaktør svarer når dei kan.
    
      Du må være logga inn for å kommentere.
    
Logg inn
      eller
      
        registrer deg
      
      Vi manglar fagansvarleg for Museum
    Vil du bli fagansvarleg?
    
      Ta kontakt
    
Bunntekst
    Sist oppdatert
  
          dydsepistemologi:
      publisert av Heine Alexander Holmen (NTNU)
        for 14 minutter siden
      
          sosialepistemologi:
      publisert av Heine Alexander Holmen (NTNU)
        for 20 minutter siden
      
          Deduktive slutninger:
      oppdatert av Heine Alexander Holmen (NTNU)
        for 36 minutter siden
      
          Perseptuell kunnskap - Kunnskap gjennom persepsjon:
      oppdatert av Heine Alexander Holmen (NTNU)
        for 37 minutter siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020