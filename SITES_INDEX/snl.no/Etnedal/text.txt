Etnedal – Store norske leksikon
Hopp til hovedinnholdet
Store
norske
leksikon
Logg inn
  Etnedal
Store norske leksikon
Geografi
Norges geografi
Innlandet
Etnedal
Natur
Befolkning og busetnad
                    Tettstader
                  
Næringsliv
Samferdsel
Administrativ inndeling og offentlege institusjonar
                    Delområde og grunnkrinsar i Etnedal
                  
Historikk og kultur
Kommunevåpenet
Kart
Les meir i Store norske leksikon
Eksterne lenker
Litteratur
      Skriven av
    
              Trond Olav Svendsen
            
              Silje Een de Amoriza
            
Faktaboks
                Administrasjonssenter
              
                Bruflat               
                Fylke
              
                Innlandet (frå 01.01.2020, tidlegare Oppland)               
                Innbyggjartal
              
                1 256 (2022)               
                Landareal
              
                443 km²              
                Høgaste fjell
              
                Spåtind (1415 moh.) på grensa til Nordre Land               
                Innbyggjarnamn
              
                etnedøl               
                Målform
              
                nøytral               
Kommunenummer
                3450 (frå 01.01.2020, tidlegare 0541)               
Kommunevåpen
Etnedal. Synnfjell i haustfargar. Biletet er henta frå papirleksikonet Store norske leksikon, gitt ut 2005-2007.
Etnedal 
        Av      
Normanns Kunstforlag/KF-arkiv ※.  
     Lisens:
      Avgrensa gjenbruk 
Etnedal er ein kommune i Innlandet fylke, rundt 25 kilometer søraust for Fagernes, omkring elva Etna sitt øvre løp. Kommunen blir rekna tradisjonelt til Valdres, sjølv om topografien snarare bind kommunen saman med Land. Kommunen vart oppretta i 1894 ved utskiljing av Bruflat sokn frå Sør-Aurdal og Nord-Etnedal sokn frå Nord-Aurdal.
      Natur
    
Kommunen er del av landskapsområdet Valdres, og det øvre løpet av elva Etna renn gjennom Etnedal. Vest for Etnedal finst høgtliggande område mot Valdres. Nordaust i kommunen ligg delar av Synnfjell, som er eit fjellparti mellom Lillehammer og Fagernes. Den høgaste fjelltoppen er Spåtind, med sine 1414 meter over havet, på grensa mellom Etnedal og Nordre Land. Dei slake fjellformasjonane er danna av omdanna leirskifer og kalkfjell. I sparagmitten lengre sør og i grunnfjellsområdet lengst i sør blir dalsidene brattare. Jordbotnen har fruktbar fyllittmorene i liene og elveavsetningar i dalbotnen.
      Befolkning og busetnad
    
Busetnaden i Etnedal følgjer dyrkingsområda. Fyllitten gir god dyrkingsjord opp mot 800 meter over havet. Busetjinga er spreidd, men nokså samanhengande i hovuddalføra. Einaste tettstaden i kommunen er administrasjonssenteret Bruflat, rett nord for Tonsåsen. Etnedal er den minst folkerike kommunen i Innlandet. Folketalet i kommunen har vore jamt minkande sidan andre verdskrigen. I tiårsperioden 2014 til 2023 gjekk folketalet tilbake med 12 prosent, mot ein auke på 2 prosent i heile fylket.
          Tettstader
        
      Næringsliv
    
Jordbruket er ei viktig næring i Etnedal.
Etnedal 
        Av      
sassa_2r.  
     Lisens:
      CC BY NC 2.0 
Jordbruk og skogbruk har tradisjonelt vore viktige næringar i kommunen, og desse næringane sysselset om lag 11 prosent av dei yrkesaktive innbyggjarane (2021). I dei seinare åra er det etablert ein del småindustri i kommunen. Om lag 20 prosent er sysselsette i industri og bygge- og anleggsverksemd. Aven Tre AS har produksjon av lastepallar. Kommunen har òg noko turisme, og det er fleire reiselivsbedrifter i kommunen. Etnedal er ein stor hyttekommune, med 2550 fritidsbustader (2022). Talet på fritidsbustader er tre gonger talet på bustader.
      Samferdsel
    
Fylkesveg 251 går sentralt gjennom kommunen og møter Fylkesveg 33 mot Fagernes ved Høljerast bru like aust for grensa til Nordre Land. I nord fører fylkesvegar til Fagernes/Leira og Gausdal/Lillehammer.
      Administrativ inndeling og offentlege institusjonar
    
Etnedal kommune i Innlandet fylke.
Kart: Etnedal kommune i Innlandet 
        Av      
Store norske leksikon.  
     Lisens:
      CC BY NC 4.0 
Etnedal høyrer til Innlandet politidistrikt, Vestre Innlandet tingrett og Eidsivating lagmannsrett.
Kommunen er med i regionrådet Valdresrådet saman med Nord-Aurdal, Sør-Aurdal, Vang, Vestre Slidre og Øystre Slidre.
Etnedal kommune svarer til dei to sokna Bruflat og Nord-Etnedal i Valdres prosti (Hamar bispedømme) i Den norske kyrkja.
Mot slutten av 1800-talet høyrde Etnedal til Valdres fogderi i Kristians amt.
          Delområde og grunnkrinsar i Etnedal
        
For statistiske formål er Etnedal kommune (per 2016) delt inn i eitt delområde med til saman 12 grunnkrinsar: Lundstein, Bruflat, Breien, Byfuglia, Bøvarstogo, Svilosen, Flatøydegard, Rust, Bakkane, Brusveen, Bergene og Bergsbakken.
      Historikk og kultur
    
Bruflat kyrkje i Etnedal.
Bruflat kyrkje 
        Av      
Marion Godager Tveter.  
     Lisens:
      CC BY SA 3.0 
Av kulturminne i kommunen finn vi Bruflat kyrkje, som er ei krosskyrkje frå 1750. Kyrkja vart oppført på sin noverande stad i 1774. Landemerket Lunde bru er ei karakteristisk steinbru, bygd i 1829 som del av den gamle kongevegen til Bergen. Den Bergenske kongeveg er rusta opp frå Bruflat over Tonsåsen. Lunde bru er den lengste steinkvelvingsbrua i Nord-Europa. Brua er òg motiv i Etnedal sitt kommunevåpen.
Avisa Valdres er lokalavis for kommunane Etnedal, Vang, Øystre Slidre, Vestre Slidre, Nord-Aurdal og Sør-Aurdal. Ho kjem ut tre dagar i veka, med stoff både på bokmål og nynorsk.
      Kommunevåpenet
    
Kommunevåpenet (godkjent i 1989) har ei kvelvingsbru i gull mot ein blå bakgrunn. Motivet viser til den gamle Lunde bru.
      Kart
    
Kart over Etnedal kommune 
        Av      
Store norske leksikon.  
     Lisens:
      CC BY NC 4.0 
      Les meir i Store norske leksikon
    
Innlandet
Noregs geografi
      Eksterne lenker
    
Etnedal kommune sine nettsider
SSB Kommunefakta
Geologiske kart – NGU
      Litteratur
    
Hvattum, Harald: Gard og bygd i Etnedal, 1989–90, 3 bind. Les bøkene på nb.no
Islandsmoen, Olaus: Søre Aurdal og Etnedalen: noko tilfang til ei bygdesoge um Valdres, 1914. Les boka
        Skriven av:
      
Trond Olav Svendsen
Silje Een de Amoriza
        Artikkelen inneheld tekst frå:
      
 Store norske leksikon (2005 - 2007)
 Allkunne
            (Nynorsk kultursentrum)
        Sist oppdatert:
      
          15. august 2023,
        sjå alle endringar
avgrensa gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim han inn i litteraturlista di:
    
      Svendsen, Trond Olav;  Store norske leksikon (2005 - 2007); Een de Amoriza, Silje;  Allkunne: Etnedal i Store norske leksikon på snl.no.
      Henta  frå https://snl.no/Etnedal
    Bidra
  
Føreslå endringar i artikkelen
Føreslå bilete til artikkelen
  Kommenter
     eller still spørsmål
Kommentarar
              
            
      Kommentaren din blir publisert her. Fagansvarleg eller redaktør svarer når dei kan.
    
      Du må være logga inn for å kommentere.
    
Logg inn
      eller
      
        registrer deg
      
Fagansvarleg for Etnedal
        Lars Mæhlum
      
Bunntekst
    Sist oppdatert
  
          furugadd:
      oppdatert av Lars Sandved Dalen (NIBIO)
        for 10 minutter siden
      
          tømmer:
      oppdatert av Lars Sandved Dalen (NIBIO)
        for 11 minutter siden
      
          død ved:
      oppdatert av Lars Sandved Dalen (NIBIO)
        for 11 minutter siden
      
          skoggrense:
      oppdatert av Lars Sandved Dalen (NIBIO)
        for 12 minutter siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020