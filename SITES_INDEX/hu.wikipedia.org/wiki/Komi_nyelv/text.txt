Komi nyelv – Wikipédia
Komi nyelv
A Wikipédiából, a szabad enciklopédiából
Ez a közzétett változat, ellenőrizve: 2023. február 27.Pontosságellenőrzött
Ugrás a navigációhoz
Ugrás a kereséshez
Komiкоми кывBeszélikOroszországTerület
 Komiföld Permi terület Kirovi területBeszélők száma219 000 (2010-es népszámlálás)[1] főNyelvcsaládUráli
 Finnugor
  Permi
   KomiÍrásrendszer
cirill írásHivatalos állapotHivatalos
KomiföldNyelvkódokISO 639-1kvISO 639-2komA Wikimédia Commons tartalmaz коми кыв témájú médiaállományokat.
A komi nyelv vagy zürjén nyelv (saját nyelvükön: коми кыв – komi kyv; más forrásokban komi-zürjén) az uráli nyelvcsalád finnugor nyelveinek egyik tagja. Főként a Komi Köztársaságban és környékén beszélik, de Észak-Európában és Észak-Szibériában közvetítőnyelvként is használatban volt (elsősorban a hantik, manysik, nyenyecek között).[2] Legközelebbi rokona a komi-permják nyelv és az udmurt nyelv. A komi beszélőinek száma 2002-ben 311 600 fő volt (a komi-permják beszélőkkel együtt – 217 316 komi és 94 328 komi-permják volt Oroszországban.)[3]
A nyelv az ópermi nyelvből származik, a 14. században elsősorban a liturgia nyelveként használták, saját írással (abur) rendelkezett. A 17. században áttértek a cirill írásra, amit – egy rövid latin írású időszakot kivéve – még ma is használnak. A 19. századra datálható a modern komi irodalom kezdete.
A nyelvnek tíz nyelvjárása (Dobó Attilánál 14[2]) van, melyek közül a prisziktivkari – azaz a főváros, Sziktivkar környéki – a hivatalos nyelv alapja. A nyelvjárások közötti különbségek az l és v fonéma, valamint a palatális d és t  használatának különbségeiből adódnak.
Tartalomjegyzék
1 Ábécé
2 Hangtan
3 Alaktan
4 Mondattan
5 Szókincs
5.1 A komi és az udmurt nyelv közötti eltérések
5.2 A komi és a magyar nyelv közötti rokonság
5.3 A komi nyelv orosz szókészlete
6 Jegyzetek
7 Források
8 Külső hivatkozások
Ábécé[szerkesztés]
A komi leírására először a 14. századi ópermi (abur) írást alkalmazták, melyet Permi Szent István alkotott meg. Ezzel a magyar után a komi nyelvnek van a legidősebb írásbelisége a finnugor nyelvek között.
Az ópermi (abur) írás betűi
Ábécéje:
Аа Бб Вв Гг Дд Ее Ёё Жж Зз Ии Іі Йй Кк Лл Мм Нн Оо Ӧӧ Пп Рр Сс Тт Уу Фф Хх Цц Чч Шш Щщ Ъъ Ыы Ьь Ээ Юю Яя
Hangtan[szerkesztés]
A komiban 33 fonéma van, ezek közül 26 mássalhangzó és 6 magánhangzó. Jellemző a zöngés-zöngétlen explozíva-, affrikáta-, és spiránspárok megléte, a nyolc mássalhangzópárt érintő palatális-palatizálatlan szembenállás, és a zöngés–zöngétlen párt alkotó alveoláris és palatális affrikáták megléte. Hosszú mássalhangzó vagy magánhangzó, illetve két mássalhangzó vagy magánhangzó egymás mellett csak morfémahatáron fordul elő.
A komi zürjén nyelvjárásában a szóhangsúly szabad, bár általában az első szótagra esik. (A rokon komi-permják nyelvben ezzel szemben a hangsúly helyét a tőbeli magánhangzók minősége határozza meg.) Minél délebbre haladunk, annál jellemzőbb a hangsúly morfologizálódása.
A permi nyelveket jellemző szó végi, magánhangzókat is érintő lekopás eredményeként az urál kori, eredetileg kétszótagos szavak gyakran egyszótagossá váltak: va 'víz, mun- 'megy'.
A komi mássalhangzók
Labiális
Dentális
Dentális,palatalizált
Alveoláris
Palato-veláris
Zgtlen
Zöngés
Zgtlen
Zöngés
Zgtlen
Zöngés
Zgtlen
Zöngés
Zgtlen
Zöngés
Explozíva
p
b
t
d
t̡
d̡
k
g
Spiráns
v
s
z
s̡
z̡
ʃ
ʒ
j
Affrikáta
t͡ʃ
d͡ʑ
t͡ɕ
d͡ʒ
Nazális
m
n
ɲ
Likvida – laterális
l
ʎ
Likvida – tremuláns
r
Alaktan[szerkesztés]
Mondattan[szerkesztés]
A mondatrészek sorrendje meglehetősen szabad. Gyakoriak az igeneves szerkezetek, amelyek átalakíthatóak alárendelő mellékmondatos struktúrákká. A mellérendelő mondatok kötőszavait – minthogy e mondatfajta új jelenség – a nyelv az oroszból kölcsönözte.
Szókincs[szerkesztés]
Kétnyelvű utcatábla, felül orosz, alul komi felirattal
A komi és az udmurt nyelv közötti eltérések[szerkesztés]
A komi és a legközelebbi rokon nyelve, az udmurt között van néhány szabályos különbség, melynek ismerete megkönnyíti, hogy megértsék a másik nyelvet.
A komi szóbelseji vagy szó végi -v- az udmurtban -l-:
komi кыв [kɨv] – udm. кыл [kɨl]  "nyelv"
komi ныв [nɨv] – udm. ныл [nɨl] "lány"
komi ньӧв [ɲʌv] – udm. ньӧл [ɲʌl] "nyíl"
komi пӧв [pʌv] – udm. пал [pal] "fél (db)"
Ez a komi -v- magánhangzóval kezdődő rag előtt -l--lé változik:
вӧв [vʌv] – udm. вӧлӧн [vʌlʌn] "ló" – "lóval"
тӧв [tʌv] – тӧлӧдз [tʌlʌdz] "tél" – "télig"
A komi egy o-zó nyelv, míg az udmurt u-zó:
komi овны [ovnɨ] – udm. улыны [ulɨnɨ] "élni"
komi морт [mort] – udm. мурт [murt] "ember"
komi лов [lov] – udm. лул [lul] "lélek"
Az udmurt e és o általában ӧ a komiban:
komi мӧлӧт [mʌlʌt] – udm. молот [molot] "kalapács"
komi тӧв [tʌv] – udm. тол [tol] "tél"
komi бӧр [bʌr] – udm. бер [бер] "hátsó rész"
A komi és a magyar nyelv közötti rokonság[szerkesztés]
Mintegy kétszáz olyan szó van, melyek a közös örökségről árulkodnak a két nyelvben. Bár már több mint 2-3000 éve váltak szét a két nyelv beszélői, a komi nyelv néha még "magyarosnak" hangzik:
мунны колӧ [munnɨ kolʌ] – menni kell
тӧлын [tʌlɨn] – télen
вит пи олӧ [vit pi olʌ] – öt fiú él
моньыд корсьӧ [moɲɨd kors̡ʌ] – menyed keresi
A komi nyelv orosz szókészlete[szerkesztés]
A komi nyelv számos orosz jövevényszót tartalmaz, melyek mellett megtalálhatók azok komi megfelelői is, de ezek a komi alakok általában csak a komi irodalmi szövegekben fordulnak elő, a hétköznapi szóhasználatban régiesnek hatnak. Az orosz любов "szerelem" szót inkább használják, a komi мусукасьӧм [musukas̡ʌm] helyett.
Jegyzetek[szerkesztés]
↑ www.ethnologue.com
↑ a b Dobó Attila: Komiföldi betekintő, 84. oldal
↑ Archivált másolat. [2011. szeptember 3-i dátummal az eredetiből archiválva]. (Hozzáférés: 2008. augusztus 21.)
Források[szerkesztés]
Dobó Attila: Komiföldi Betekintő, In: Csepregi Márta (szerk.): Finnugor kalauz, 81–89. o.,  Medicina (Panoráma), 1998 (ISBN 963-243-813-2), 2001 (ISBN 963-243-862-0)
Nagyezsda Manova: Komi–zürjén nyelvkönyv, Studia uralo-altaica, Szeged, 1998
Nyikolaj Kuznyecov: Komi–magyar szótár, Savaria University Press, Szombathely, 2003
Nanovfszky György (szerk.): Nyelvrokonaink, Teleki László Alapítvány, Budapest, 2000, ISBN 9630034247
Külső hivatkozások[szerkesztés]
Tekintsd meg a Wikipédia komi nyelvű változatát!
Nézd meg Kategória:magyar-komi szótár komi nyelv címszót a Wikiszótárban!
Kisebb finnugor nyelvek elektronikus könyvtára – könyvek, szövegek komiul, udmurtul, hantiul stb.
Komi nyelvű nyelvtan röviden
Komi nyelvtan (4 részes)
Komi irodalmi szövegek
http://www.nytud.hu/nyk/102/redeimellerend.pdf Rédei Károly: Mellé és alárendelő kötőszavak a zürjénben (cikk)
A komi irodalomról oroszul
komikról
http://finnotka.nytud.hu – {komi-permják, komi-zürjén}–{magyar, finn, orosz, angol} szótárak
Sablon:Finnugor nyelvekm v szFinnugor nyelvekUgor
magyar
Obi-ugor
hanti • manysi
Finn-permi
Permi
komi-zürjén • komi-permják • udmurt
Volgai
mari • mordvin (erza, moksa)
Számi
akkala számi† • inari számi • kemi számi† • kildini számi • lulei számi • északi számi • pite számi • kolta számi • déli számi • teri számi • umei számi • kainuu számi†
Balti finn
észt • finn • izsór • karjalai • kvén • lív† • lűd • meänkieli • déli észt • vepsze • vót • võro
Nemzetközi katalógusok
GND: 4207111-2
NKCS: ph135548
KKT: 00577330
 A nyelvek portálja 
• összefoglaló, színes tartalomajánló lap
A lap eredeti címe: „https://hu.wikipedia.org/w/index.php?title=Komi_nyelv&oldid=25869141”
Kategória: Permi nyelvekTermészetes nyelvekRejtett kategóriák: Wikipédia-szócikkek GND azonosítóvalWikipédia-szócikkek KKT azonosítóval
Navigációs menü
Személyes eszközök
Nem vagy bejelentkezveVitalapKözreműködésekFiók létrehozásaBejelentkezés
Névterek
SzócikkVitalap
magyar
Nézetek
OlvasásSzerkesztésLaptörténet
Több
Keresés
Navigáció
KezdőlapTartalomKiemelt szócikkekFriss változtatásokLap találomraTudakozó
Részvétel
KezdőknekSegítségKözösségi portálKapcsolatfelvételAdományok
Eszközök
Mi hivatkozik erre?Kapcsolódó változtatásokSpeciális lapokHivatkozás erre a változatraLapinformációkHogyan hivatkozz erre a lapra?Wikidata-adatlap
Nyomtatás/​exportálás
Könyv készítéseLetöltés PDF-kéntNyomtatható változat
Társlapok
Wikimédia Commons
Más nyelveken
EnglishАԥсшәаAfrikaansAlemannischالعربيةمصرىAsturianuAzərbaycancaتۆرکجهБашҡортсаŽemaitėškaБеларускаяБеларуская (тарашкевіца)БългарскиБуряадCatalàНохчийнČeštinaЧӑвашлаDeutschEsperantoEspañolEestiEuskaraفارسیSuomiVõroFrançaisNordfriiskGalegoGaelgFiji HindiHornjoserbsceBahasa IndonesiaIdoItaliano日本語Қазақша한국어Перем комиКомиКыргызчаLatinaLietuviųLatviešuОлык марийМакедонскиമലയാളംमराठीЭрзяньمازِرونیNederlandsNorsk nynorskNorsk bokmålOccitanLivvinkarjalaИронPolskiپنجابیPortuguêsРусскийᱥᱟᱱᱛᱟᱲᱤScotsDavvisámegiellaSimple EnglishAnarâškielâСрпски / srpskiSvenskaதமிழ்ไทยTürkçeТатарча / tatarçaУдмуртУкраїнськаاردوOʻzbekcha / ўзбекчаVepsän kel’Tiếng ViệtVolapükWalon吴语中文粵語
Hivatkozások szerkesztése
 A lap utolsó módosítása: 2023. február 27., 17:48
A lap szövege Creative Commons Nevezd meg! – Így add tovább! 4.0 licenc alatt van; egyes esetekben más módon is felhasználható. Részletekért lásd a felhasználási feltételeket.
Adatvédelmi irányelvek
A Wikipédiáról
Jogi nyilatkozat
Code of Conduct
Mobil nézet
Fejlesztők
Statisztikák
Sütinyilatkozat