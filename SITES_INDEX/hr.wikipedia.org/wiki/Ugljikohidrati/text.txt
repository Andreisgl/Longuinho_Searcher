Ugljikohidrati – Wikipedija
Prijeđi na sadržaj
Glavni izbornik
Glavni izbornik
premjesti
sakrij
Orijentacija
Glavna stranicaSadržajSlučajna stranicaNedavne promjeneKafićPomoćDonacije
Drugi jezici
Poveznice na druge jezike nalaze se uz naslov članka, pri vrhu stranice.
Traži
Traži
Stvori računPrijavi se
Osobni alati
 Stvori račun Prijavi se
Stranice za neprijavljene suradnike saznajte više
DoprinosiRazgovor
Sadržaj
premjesti
sakrij
Početak
1Sastav, podjela i važnost ugljikohidrata
2Monosaharidi (glukoza i fruktoza)
Sadržaj cjeline Monosaharidi (glukoza i fruktoza)
2.1Glukoza
2.2Fruktoza
3Fotosinteza
4Izvori
Prikaz sadržaja stranice
Prikaz sadržaja stranice
Ugljikohidrati
131 jezik
AfrikaansAlemannischAragonésالعربيةঅসমীয়াAsturianuAzərbaycancaتۆرکجهБашҡортсаBasa BaliŽemaitėškaBikol CentralБеларускаяБеларуская (тарашкевіца)БългарскиবাংলাBosanskiБуряадCatalàCebuanoکوردیČeštinaCymraegDanskDeutschडोटेलीދިވެހިބަސްΕλληνικάEnglishEsperantoEspañolEestiEuskaraEstremeñuفارسیSuomiFrançaisNordfriiskFryskGaeilgeGàidhligGalegoעבריתहिन्दीFiji HindiKreyòl ayisyenMagyarՀայերենInterlinguaBahasa IndonesiaInterlingueIlokanoIdoÍslenskaItaliano日本語JawaქართულიҚазақшаಕನ್ನಡ한국어कॉशुर / کٲشُرKurdîКыргызчаLatinaLëtzebuergeschLombardລາວLietuviųLatviešuMalagasyМакедонскиമലയാളംМонголBahasa Melayuမြန်မာဘာသာनेपालीनेपाल भाषाNederlandsNorsk nynorskNorsk bokmålOccitanOromooଓଡ଼ିଆИронਪੰਜਾਬੀPolskiپنجابیپښتوPortuguêsRuna SimiRomânăРусскийРусиньскыйСаха тылаSicilianuScotsسنڌيSrpskohrvatski / српскохрватскиසිංහලSimple EnglishSlovenčinaSlovenščinaChiShonaShqipСрпски / srpskiSundaSvenskaKiswahiliதமிழ்తెలుగుТоҷикӣไทยTagalogTürkçeТатарча / tatarçaТыва дылУкраїнськаاردوOʻzbekcha / ўзбекчаVènetoTiếng ViệtWinaray吴语მარგალურიייִדישVahcuengh中文文言Bân-lâm-gú粵語
Uredi poveznice
StranicaRazgovor
hrvatski
ČitajUrediUredi kôdVidi povijest
Pomagala
Pomagala
premjesti
sakrij
Radnje
ČitajUrediUredi kôdVidi povijest
Razno
Što vodi ovamoPovezane promjenePostavi datotekuPosebne straniceTrajna poveznicaPodatci o straniciCitiraj ovu stranicuStavka na Wikipodatcima
Ispis/izvoz
Stvori knjiguPreuzmi kao PDFInačica za ispis
Wikimedijini projekti
Zajednički poslužitelj
Izvor: Wikipedija
Laktoza je disaharid koji se nalazi u mlijeku. Sastoji se od jedne molekule D-galaktoze i jedne molekule D-glukoze vezanih beta-1-4-glikozidnom vezom. Ima formulu C12H22O11.
Ugljikohidrati su velike biološke molekule ili makromolekule sastavljene od ugljikovih (C), vodikovih (H) i kisikovih (O) atoma, obično s omjerom atoma vodika i kisika od 2 : 1 (kao u vodi), odnosno empirijske formule Cm(H2O)n (pri čemu m može biti različit od n).[1] Postoje neke iznimke poput deoksiriboze, šećerne komponente DNA,[2] koja ima empirijsku formulu C5H10O4.[3] Ugljikohidrati su u tehničkom pogledu hidrati ugljika,[4] premda ih je strukturalno bolje promatrati kao polihidroksialdehide i ketone.[5]
Naziv je najčešći u biokemiji gdje se kao sinonimi za njih rabe nazivi saharidi ili šećeri. Ugljikohidrati (saharidi) najčešće se dijele na četiri skupine: monosaharide, disaharide, oligosaharide i polisaharide. Općenito se monosaharidi i disaharidi, kao maleni ugljikohidrati (male molekularne mase), obično nazivaju šećerima.[6] Riječ saharid potječe od grčke riječi σάκχαρον (sákharon) što znači "šećer". Iako je znanstvena nomenklatura ugljikohidrata složena, imena monosaharida i disaharida vrlo često završava sufiksom -oza. Na primjer, grožđani šećer jest monosaharid glukoza, trščani šećer jest disaharid saharoza, a mliječni šećer jest disaharid laktoza (vidi ilustraciju).
Ugljikohidrati izvršavaju mnoge uloge u živim organizmima. Polisaharidi služe kao spremišta energije (npr. škrob i glikogen) i strukturalne komponente (npr. celuloza u biljaka i hitin u člankonožaca). Riboza, monosaharid s pet ugljikovih atoma, važna je komponenta koenzimâ (npr. ATP-a, FAD-a i NAD-a) i kralježnica genetičke molekule poznate kao RNA. Srodna deoksiriboza je jedna od komponenata DNA. Saharidi i njihovi derivati uključuju mnogo ostalih važnih biomolekula koje igraju ključne uloge u imunosnom sustavu, fertilizaciji, sprečavanju patogeneze, zgrušavanju krvi i razvoju.[7]
U bromatologiji ili znanosti o hrani i u mnogim drugim neformalnim kontekstima naziv ugljikohidrat često označava svaku hranu koja je posebno bogata složenim ugljikohidratom škrobom (poput žitarica, kruha i tjestenine) ili jednostavnim ugljikohidratima poput šećera (prisutna u slatkišima, džemovima i desertima).
Sastav, podjela i važnost ugljikohidrata[uredi | uredi kôd]
Ugljikohidrati uključuju:
jednostavne šećere ili monosaharide (npr. glukozu i fruktozu),
te složene šećere:
- oligosaharide (ponajprije disaharide, npr. saharozu, laktozu) i
- polisaharide (glikogen, škrob i celulozu).
Svi složeni ugljikohidrati građeni su od jednostavnih monosaharidnih jedinica. U prirodi nastaju u biljkama i fotosintetskim mikroorganizmima iz ugljikova dioksida i vode procesom fotosinteze. Ugljikohidrati su najčešće molekule u prirodi. S bjelančevinama, aminokiselinama, lipidima i drugim spojevima izgrađuju složene stjenke bakterijskih stanica.
Ugljikohidrati su glavno metabolitičko gorivo u biljaka, životinja i čovjeka. Biljke ih mogu sintetizirati, a životinje i čovjek ih moraju unijeti hranom. Zbog toga su ugljikohidrati bitan dio ljudske prehrane.
Polimerni se ugljikohidrati (škrob, glikogen) prije daljnje metabolitičke razgradnje procesom glikolize moraju enzimski depolimerizirati u glukozu.
Njihova je uporaba vezana uz razvoj civilizacije (drvene kuće, brodovi, namještaj, papir, ogrjev, i dr.). I danas su nezamjenljiv izvor materijala u prehrambenoj, farmaceutskoj i drvnoj industriji. Važna su osnovna sirovina u proizvodnji papira, pamučnih vlakana, umjetne svile, alkohola, filmova i dr.
Celuloza, lignin i drugi ugljikohidrati izgrađuju nosive stjenke stanice i drvenasto tkivo biljaka.
Monosaharidi (glukoza i fruktoza)[uredi | uredi kôd]
Najrasprostranjeniji ugljikohidrati u prirodi su jednostavni šećeri glukoza i fruktoza. Slatkog su okusa, topljivi u vodi, ali se otapanjem u vodi ne mogu rastaviti.
Glukoza i fruktoza imaju istu kemijsku formulu C6H12O6, ali se razlikuju po strukturi koja im daje i različita svojstva.
Glukoza[uredi | uredi kôd]
 Podrobniji članak o temi: Glukoza
Glukoza je najrasprostranjeniji monosaharid u prirodi. Derivat je šećera i bitan među proizvod pri pretvorbi hrane u energiju. Samo manji dio potreba za glukozom čovjek može nadoknaditi iz neugljikohidratnih izvora.
Sastojak je voća (grožđa pretežito), meda, životinjskih tkiva, saharoze, te različitih polisaharida (celuloza, škrob, glikogen, dekstran).
Fruktoza[uredi | uredi kôd]
 Podrobniji članak o temi: Fruktoza
Fruktoza je monosaharid sličan glukozi, ali umjesto aldehidne, sadržava keto-skupinu. Fruktoza je ugljikohidrat, ketoheksoza, izomer glukoze. Obično postoji u L-piranoznom obliku (levuloza).
To je vrlo sladak šećer koji je dobro topljiv u vodi. U prirodi se nalazi zajedno s glukozom u slatkome voću i medu. S glukozom tvori saharozu gdje se nalazi u D-furanoznom obliku.
Slobodna fruktoza česta je u voću, a vezana na glukozu čini disaharid saharozu. Fosfatni esteri fruktoze važni su međuprodukti u procesu glikoze.
Fotosinteza[uredi | uredi kôd]
 Podrobniji članak o temi: Fotosinteza
Fotosinteza je složen proces pri kojemu se iz ugljikovog dioksida i vode uz pomoć sunčeve svjetlosti i klorofila iz kloroplasta proizvode kisik i šećer. Proces se odvija u zelenom dijelu biljke (gdje ima klorofila) a sastoji se od niza reakcija koje pospješuju prirodni katalizatori (enzimi).
U prirodi nastaju u biljkama i fotosintetskim mikroorganizmima iz ugljikova dioksida i vode procesom fotosinteze. Izravni proizvod fotosinteze je jednostavni ugljikohidrat, monosaharid glukoza (C6H12O6), koja se dalje prevodi u druge šećere ili se polimerizira.
jednadžba fotosinteze:
6CO2 + 6H2O -> C6H12O6 + 6O2
Izvori[uredi | uredi kôd]
↑ Western Kentucky University. 29. svibnja 2013. WKU BIO 113 Carbohydrates. wku.edu. Inačica izvorne stranice arhivirana 12. siječnja 2014. Pristupljeno 25. siječnja 2014.
↑ Eldra Pearl Solomon, Linda R. Berg, Diana W. Martin; Cengage Learning. 2004. Biology. google.books.com. str. 52. ISBN 978-0534278281CS1 održavanje: više imena: authors list (link)
↑ National Institute of Standards and Technology. 2011. Material Measurement Library D-erythro-Pentose, 2-deoxy-. nist.gov
↑ Long Island University. 29. svibnja 2013. The Chemistry of Carbohydrates (PDF). brooklyn.liu.edu. Inačica izvorne stranice (PDF) arhivirana 25. prosinca 2016. Pristupljeno 25. siječnja 2014.
↑ Purdue University. 29. svibnja 2013. Carbohydrates: The Monosaccharides. purdue.edu
↑ Flitsch, Sabine L.; Ulijn, Rein V. 2003. Sugars tied to the spot. Nature. 421 (6920): 219–20. doi:10.1038/421219a. PMID 12529622
↑ Maton, Anthea; Hopkins, Jean; McLaughlin, Charles William; Johnson, Susan; Quon Warner, Maryanna; Lahart, David; Wright, Jill D. 1993. Human Biology and Health. Prentice Hall. Englewood Cliffs, New Jersey, USA. str. 52–59. ISBN 0-13-981176-1
v • umetabolizam (katabolizam, anabolizam)općemetabolički put · metabolička mreža · primarne nutricijske skupineenergijskimetabolizamaerobno disanjeglikoliza → dekarboksilacija piruvata → ciklus limunske kiseline → oksidacijska fosforilacija (lanac prijenosa elektrona + ATP-sintaza)anaerobno disanjeelektron-akceptori različiti su od kisikavrenjeglikoliza → fosforilacija na razini supstrata (ABE · etanol · mliječna kiselina)specifičniputevimetabolizam proteinasinteza proteina · katabolizammetabolizam ugljikohidrata(katabolizam i anabolizamugljikohidrata)čovječjiglikoliza ⇄  glukoneogenezaglikogenoliza ⇄ glikogenezaput pentoza-fosfata · fruktoliza · galaktolizaglikozilacija (N-vezana · O-vezana)nečovječjifotosinteza · anoksigenska fotosinteza · kemosinteza · fiksacija ugljikametabolizam ksilozemetabolizam lipida(lipoliza, lipogeneza)metabolizam masnih kiselinadegradacija masnih kiselina (beta-oksidacija) · sinteza masnih kiselinaostalometabolizam steroida · metabolizam sfingolipida · metabolizam eikozanoida · ketozaaminokiselinesinteza aminokiselina · ciklus urejemetabolizamnukleotidametabolizam purina · spasenje nukleotida · metabolizam pirimidinaostalometabolizam metala (metabolizam željeza) · metabolizam etanola
Dobavljeno iz "https://hr.wikipedia.org/w/index.php?title=Ugljikohidrati&oldid=6464519"
Kategorija: UgljikohidratiSkrivena kategorija: CS1 održavanje: više imena: authors list
 Ova stranica posljednji je put uređivana 14. rujna 2022. u 12:55.
Tekst je dostupan pod licencijom Creative Commons: Imenuj autora/Dijeli pod istim uvjetima; mogu se primjenjivati i dodatni uvjeti. Pogledajte Uvjete upotrebe za detalje.
Zaštita privatnosti
Impresum
Odricanje od odgovornosti
Kodeks ponašanja
Prikaz za mobilne uređaje
Razvojni programeri
Statistika
Izjava o kolačićima
Ograničenje širine teksta