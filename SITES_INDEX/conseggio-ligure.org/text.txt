DEIZE: diçionäio italian-zeneise | Conseggio pe-o patrimònio linguistico ligure
Intrâ
Diçionäio
Domande
Imprende
Lettiatua
Servixi
Membri
 
 Menù
 Conseggio pe-o patrimònio linguistico ligure
Conseggio ligure
lig ita eng
li it en
DEIZE: diçionäio italian-zeneise
Çercâ
O Conseggio pe-o patrimònio linguistico ligure o presenta con piaxei o DEIZE, un diçionäio elettrònico italian-zeneise da-e finalitæ in primmo leugo didattiche à cua de Jean Maillard e ch’a peu contâ in sciâ consulensa linguistica di Fabio Canessa, Alessandro Guasoni, Stefano Lusito, Claudio Rezzoagli e Fiorenzo Toso. E trascriçioin fonetiche, ch’ammian à representâ a prononçia ciù commun e scompartia da-i parlanti da lengua, en à cua do Stefano Lusito.
O diçionäio o se distingue pe unna quantitæ de caratteristiche che, insemme a-o seu carattere telematico e sensa costi pe l’utensa, veuan fâlo vegnî un strumento da-a particolâ utilitæ inte l’ambito da didattica do zeneise:
a propòsta de testi d’exempio, pe ben ben di lemmi ciù frequenti, che presentan e equivalense do lescico zeneise inte di contesti de communicaçion vexin a-a realtæ;
a poscibilitæ de consultaçion de tabelle de declinaçion di sostantivi e de coniugaçion di verbi, generæ da un programma informatico inandiou pe quello fin;
a presensa de indicaçioin esatte in sciâ prononçia de tutti i lemmi (correspondente à quella da primma çittæ da region) pe mezo da trascriçion inte l’alfabeto fonetico internaçionale (IPA).
Dæto e finalitæ do diçionäio, ch’o l’ammia a-o repiggio do lescico ch’o s’attreuva inta lettiatua stòrica da lengua, quest’euvia a dà a prioritæ a-e forme zeneixi ciù viaxe che no à quelle refæte in sce l’italian, ascì ben che queste de vòtte peuan ëse ciù deuviæ inta lengua parlâ. Çerti di critëi de registraçion – comme quelli ligæ a-e forme morfologiche tegnue da conto drento do travaggio – se peuan leze inte de seçioin appòxite drento de intræ do diçionäio.
L’euvia, adressâ à l’utensa ciù interessâ a-o repiggio da lengua, a l’intende servî da complemento a-e arrecuggeite e a-i diçionäi, tanto scientifichi comme de divurgaçion, in sce papê ò in formato informatico; de questi travaggi se propoñe chì dabasso unna bibliografia generale.
Sciâ çercan unna referensa in sce papê?O neuvo Dizionario italiano-genovese do Stefano Lusito o l’é pensou apòsta pe chi çerca unna scintexi do lescico italian ciù frequente missa à confronto co-e seu equivalense in zeneise. O diçionäio o l’appresenta ascì unna larga seleçion de frase d’exempio, d’esprescioin idiomatiche e de proverbi, e o mette in evidensa tante de costruçioin despæge tra e doe lengue.Sciâ peuan cliccâ chì pe ammiâ o produto into scito de l’editô.
Bibliografia
E. Autelli, S. Lusito, C. Konecny, F. Toso, (2018-2021), GEPHRAS: The ABC of Genoese and Italian Phrasemes (Collocations and Idioms). Co-o supporto linguistico do A. Guasoni e e inlustraçioin do M. Merli. https://romanistik-gephras.uibk.ac.at.
E. Autelli, C. Konecny, A. Guasoni, S. Lusito, F. Toso, (in progetto), GEPHRAS2: The D-Z of Genoese and Italian Phrasemes (Collocations and Idioms). Co-e inlustraçioin do M. Merli.
A. Acquarone, A. Guasoni, S. Lusito, A. Roveda, (2015), Parlo ciæo. La lingua della Liguria. Il Secolo XIX / De Ferrari, Genova.
F. Bampi, (2008), Nuovo dizionario italiano-genovese illustrato e commentato, Nuova editrice genovese, Genova.
G. Casaccia, (1851), Vocabolario genovese-italiano, F.lli Pagano, Genova.
G. Casaccia, (1876), Dizionario genovese-italiano. Seconda edizione accresciuta del doppio e quasi tutta rifatta. G. Schenone, Genova.
M. Cortelazzo, M. Cuneo, G. Petracco Sicardi, (1995), Vocabolario delle parlate liguri. Lessici speciali 2-I: i pesci e altri animali marini. SAGEP, Genova.
M. Cuneo, G. Petracco Sicardi, (1997), Vocabolario delle parlate liguri. Lessici speciali 2-II: mare, pesca e marineria. SAGEP, Genova.
G. Frisoni, (1910), Dizionario genovese-italiano e italiano-genovese, Donath, Genova.
A. Guasoni, F. Toso, (2010), Il genovese in tasca, Assimil Italia, Chivasso (Torino).
S. Lusito, (2022), Dizionario italiano-genovese, Editoriale Programma, Treviso.
G. Petracco Sicardi, (1982), Vocabolario delle parlate liguri. Lessici speciali 1: gli uccelli. SAGEP, Genova.
G. Petracco Sicardi, F. Toso, P. Cavallaro, (1985), Vocabolario delle parlate liguri. Vol. I: A-C. Consulta ligure, Genova.
G. Petracco Sicardi, R. Conte Labella, F. Toso, P. Cavallaro, (1987), Vocabolario delle parlate liguri. Vol. II: D-M. Consulta ligure, Genova.
G. Petracco Sicardi, F. Toso, (1990), Vocabolario delle parlate liguri. Vol. III: N-S. Consulta ligure, Genova.
G. Petracco Sicardi, (1992), Vocabolario delle parlate liguri. Vol. IV: T-Z. Consulta ligure, Genova.
C. Olivari, (2006), Vocabolario genovese-italiano italiano-genovese. Zeneise riso ræo. Liberodiscrivere, Genova.
F. Toso (1997), Grammatica del genovese, Le Mani – Microart’s, Recco.
F. Toso (2006), Dizionario italiano-genovese, genovese-italiano. Antonio Vallardi Editore, Milano.
F. Toso (2015), Piccolo dizionario etimologico ligure. Ed. Zona, Lavagna.