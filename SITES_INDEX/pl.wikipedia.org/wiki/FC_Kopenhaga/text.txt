FC København – Wikipedia, wolna encyklopedia
Przejdź do zawartości
Menu główne
Menu główne
przypnij
ukryj
Nawigacja
Strona głównaLosuj artykułKategorie artykułówNajlepsze artykułyCzęste pytania (FAQ)
Dla czytelników
O WikipediiZgłoś błądZgłoś błąd w plikuKontaktWspomóż Wikipedię
Dla wikipedystów
Pierwsze krokiPortal wikipedystówOgłoszeniaZasadyPomocOstatnie zmiany
Języki
Linki pomiędzy różnymi wersjami językowymi znajdują się na górze strony, naprzeciw jej tytułu.
Szukaj
Szukaj
Utwórz kontoZaloguj się
Narzędzia osobiste
 Utwórz konto Zaloguj się
Strony dla anonimowych edytorów dowiedz się więcej
EdycjeDyskusja
Spis treści
przypnij
ukryj
Początek
1Historia
Przełącz podsekcję Historia
1.1Początki (1992–1994)
1.2Okres wielu trenerów (1994–2001)
1.3Hans Backe (2001–2005)
1.4Ståle Solbakken (2006–2011)
1.5Roland Nilsson, Carsten Vagn Jensen i Ariël Jacobs (2011–2013)
1.6Powrót Solbakkena (2013–2020)
1.7Jess Thorup (2020–2022)
1.8Jacob Neestrup (2022–)
2Sukcesy
Przełącz podsekcję Sukcesy
2.1Trofea międzynarodowe
2.2Krajowe
2.3Indywidualne
2.4Pozostałe rozgrywki[66]
3Europejskie puchary
4Rywalizacja lokalna
5Skład w sezonie 2023/2024
Przełącz podsekcję Skład w sezonie 2023/2024
5.1Wypożyczeni do innych klubów
6Dotychczasowi trenerzy
7Kapitanowie
8Uwagi
9Przypisy
10Linki zewnętrzne
Przełącz stan spisu treści
Przełącz stan spisu treści
FC København
56 języków
العربيةAsturianuAzərbaycancaتۆرکجهБеларускаяБеларуская (тарашкевіца)БългарскиBosanskiCatalàČeštinaCymraegDanskDeutschΕλληνικάEnglishEspañolEuskaraفارسیFøroysktFrançaisFryskGalego한국어ՀայերենHrvatskiBahasa IndonesiaÍslenskaItalianoעבריתҚазақшаLatviešuLietuviųMagyarमराठीمصرىBahasa MelayuNederlands日本語Norsk bokmålNorsk nynorskPortuguêsRomânăРусскийSlovenčinaSlovenščinaکوردیСрпски / srpskiSuomiSvenskaไทยTürkçeУкраїнськаTiếng Việt吴语Zazaki中文
Edytuj linki
ArtykułDyskusja
polski
CzytajEdytujEdytuj kod źródłowyWyświetl historię
Narzędzia
Narzędzia
przypnij
ukryj
Działania
CzytajEdytujEdytuj kod źródłowyWyświetl historię
Ogólne
LinkująceZmiany w linkowanychPrześlij plikStrony specjalneLink do tej wersjiInformacje o tej stronieCytowanie tego artykułuElement Wikidanych
Drukuj lub eksportuj
Utwórz książkęPobierz jako PDFWersja do druku
W innych projektach
Wikimedia Commons
Z Wikipedii, wolnej encyklopedii
(Przekierowano z FC Kopenhaga)
FC København
Pełna nazwa
Football Club København
Przydomek
Byens HoldLøverne
Barwy
         biało-niebieskie
Data założenia
1 lipca 1992
Liga
Superligaen
Państwo
 Dania
Adres
Per Henrik Lings Allé 2, 2100 Kopenhaga
Stadion
Parken
Sponsor techniczny
Adidas
Prezes
Allan Agerholm
Trener
Jacob Neestrup
Strojedomowe
Strojewyjazdowe
Trzecistrój
Multimedia w Wikimedia Commons
Strona internetowa
Football Club København, pol. FC Kopenhaga[1][2][3][4][5] – duński klub piłkarski z siedzibą w Kopenhadze, założony 1 lipca 1992. Piętnastokrotny mistrz Danii[6], ośmiokrotny zdobywca pucharu Danii i trzykrotny zdobywca superpucharu Danii.
Historia[edytuj | edytuj kod]
Początki (1992–1994)[edytuj | edytuj kod]
Klub FC København powstał w 1992 roku[7] w wyniku fuzji Kjøbenhavns Boldklub, założonego w 1878 roku oraz Boldklubben 1903. Obydwa kluby miały już na swoim koncie wiele tytułów w lidze duńskiej[8][9]. Na początku działalności zespół rozgrywał swoje spotkania na Østerbro Stadium﻿(inne języki), od września 1992 zaczął występować na rozbudowanym w tym roku Parken[10]. Na okres zimowy, w związku z przygotowywaniem murawy na Parken, powrócił na Østerbro Stadium, jednak na wiosnę 1993 ponownie rozgrywał spotkania na nowym stadionie[10].
Pierwszym trenerem zespołu został Benny Johansen﻿(inne języki). W sezonie 1992/1993 klub dotarł do drugiej rundy Pucharu UEFA, w której przegrał z AJ Auxerre. Natomiast w pierwszym sezonie w Superligaen zapewnił sobie mistrzostwo Danii[11].
W sezonie 1993/1994 FC København grał w Lidze Mistrzów. W pierwszej rundzie pokonał Linfield, jednak w starciu z Milanem przegrał 0:6 na Parken (w dwumeczu 0:7) i odpadł z tych rozgrywek. W lidze duńskiej klub walczył o mistrzostwo z Silkeborgiem. W starciu bezpośrednim wygrał 4:1, ale ostatecznie zdobył 2. miejsce, przez porażkę w ostatniej kolejce z Odense Boldklub 2:3[12].
Okres wielu trenerów (1994–2001)[edytuj | edytuj kod]
Na początku sezonu 1994/1995 nowym trenerem zespołu został Keld Kristensen﻿(inne języki), jednak po słabych wynikach w Superligaen (na osiem spotkań drużyna z Kopenhagi nie wygrała żadnego) został zwolniony. Jego miejsce zajął Benny Johansen. W Pucharze UEFA klub odpadł w pierwszej rundzie po porażce w dwumeczu 1:2 ze Slovanem Bratysława. W lidze zajął 6. miejsce, jednak w finale Pucharu Danii pokonał Akademisk BK 5:0. Było to premierowe zwycięstwo FC København w tych rozgrywkach[13].
Od sezonu 1995/1996 nowym szkoleniowcem klubu został Michael Schäfer﻿(inne języki). W pierwszej rundzie Pucharu Zdobywców Pucharów zespół przegrał z czeskim FC Hradec Králové, natomiast w Superligaen zajął 7. pozycję[14].
W sezonie 1996/1997 nastąpiła kolejna zmiana na stanowisku szkoleniowca – nowym trenerem został Kim Brink﻿(inne języki). Klub grał w rozgrywkach Pucharu Intertoto, w których zajął 2. miejsce w fazie grupowej. Zespół długo znajdował się na pozycjach dających spadek z ligi, ostatecznie zdobył 8. pozycję, która gwarantowała utrzymanie na kolejny sezon. W Pucharze Danii ponownie osiągnął finał, wygrywając w nim z Ikast FS 2:0[15].
W sezonie 1997/1998 po raz kolejny zmieniono trenera – Kima Brinka zastąpił Kent Karlsson. W Pucharze Zdobywców Pucharów FC København odpadł w 1/8 finału z Realem Betis, przegrywając 0:2 w Hiszpanii i remisując 1:1 na Parken. W Superligaen zajął 3. miejsce, przez przegrany mecz w ostatniej kolejce z Aalborg BK utracił pozycję drugą. W pucharze doszedł do finału, przegrywając w nim z Brøndby IF[16].
We wrześniu 1998 Kent Karlsson zrezygnował z funkcji trenera z powodów osobistych, nowym szkoleniowcem został ponownie Kim Brink, który miał poprowadzić zespół do końca tego roku. W Pucharze Zdobywców Pucharów klub wyeliminował Qarabağ Ağdam i Lewskiego Sofia, jednak odpadł w 1/8 finału przez porażkę u siebie 0:1 z Chelsea po golu Briana Laudrupa. Zimą ogłoszono transfer Laudrupa do FC København oraz nowego trenera – był nim Christian Andersen﻿(inne języki). Pod jego wodzą drużyna rozegrała jeden mecz, na stanowisku trenera zastąpił go Brink. W lidze klub zajął 7. miejsce. Nie udało się również utrzymać w zespole Briana Laudrupa[17].
Sezon 1999/2000 również nie był udany dla zespołu. W Pucharze Intertoto odpadł w drugiej rundzie po porażce 0:3 u siebie z Polonią Warszawa[18]. W Superligaen zajął 8. pozycję, tracąc 12 punktów do mistrzowskiego Herfølge BK[19].
W sezonie 2000/2001 nowym trenerem został Roy Hodgson. W lidze po połowie sezonu zespół zajmował 5. miejsce. Wiosną klub nie przegrał ani jednego spotkania, dzięki temu w przedostatnim meczu rozgrywek zapewnił sobie drugie w historii mistrzostwo Danii[20].
Na początku sezonu 2001/2002 Hodgson został trenerem Udinese, w związku z jego odejściem, na stanowisko szkoleniowca powrócił Kent Karlsson. W sierpniu 2001 zrezygnował on z tej funkcji z powodów osobistych. W międzyczasie klub walczył o awans do fazy grupowej Ligi Mistrzów, jednak w trzeciej rundzie eliminacji przegrał z Lazio[21].
Hans Backe (2001–2005)[edytuj | edytuj kod]
17 września 2001 na stanowisko trenera FC København został wybrany Hans Backe. Mimo porażki z Lazio, zespół dalej rywalizował w europejskich pucharach. W Pucharze UEFA pokonał Obilić Belgrad i AFC Ajax, jednak w trzeciej rundzie rozgrywek dwukrotnie poniósł porażkę 0:1 z Borussią Dortmund. W Superligaen jesienią tracił 10 punktów do prowadzącego Brøndby, natomiast w rundzie wiosennej ponownie nie przegrał żadnego spotkania. W przedostatniej kolejce zremisował 1:1 w derbach Kopenhagi, w związku z tym przegrał tytuł mistrzowski z lokalnym rywalem, zdobywając na koniec sezonu 2. miejsce. W finale Pucharu Danii klub doznał porażki z Odense Boldklub[21].
W sezonie 2002/2003 w Pucharze UEFA zespół został wyeliminowany we wczesnej fazie rozgrywek przez Djurgårdens IF. Natomiast w lidze po rundzie jesiennej prowadził z 9 punktami przewagi nad rywalami. Po kilku gorszych występach klub stracił swoją przewagę. W starciu z Brøndby w przedostatniej kolejce odniósł zwycięstwo 1:0 po bramce Hjalte Nørregaarda. Dzięki tej wygranej zapewnił sobie trzecie w historii mistrzostwo Danii[22].
Sezon 2003/2004 również nie przyniósł sukcesu w europejskich pucharach. W eliminacjach do Ligi Mistrzów zespół odpadł po starciu ze szkockim Rangers, natomiast w Pucharze UEFA przegrał dwumecz w drugiej rundzie z RCD Mallorca. Po rundzie jesiennej w lidze tracił 7 punktów do Brøndby. Na wiosnę nadrobił stratę do lokalnego rywala, w ostatniej kolejce pokonał 4:2 FC Nordsjælland, dzięki temu zwycięstwu obronił tytuł mistrzowski. W finale Pucharu Danii zwyciężył 1:0 nad Aalborgiem. Był to pierwszy w historii klubu dublet w rozgrywkach krajowych[23].
Początek sezonu 2004/2005 był dla klubu z Kopenhagi nieudany. W drugiej rundzie eliminacji Ligi Mistrzów przegrał dwumecz ze słoweńskim ND Gorica, w tym spotkanie na Parken 0:5. W Superligaen przed rundą wiosenną tracił do lidera 16 punktów, po lepszym okresie gry (strata została nadrobiona do 4 punktów) zespół ponownie zaczął grać gorzej – w ostatnich ośmiu spotkaniach sezonu odniósł dwa zwycięstwa, w związku z tym zajął 2. miejsce w końcowej klasyfikacji[24].
W sezonie 2005/2006 w Superligaen zespół przegrał na jesień jedno spotkanie. W pierwszej rundzie Pucharu UEFA klub zremisował w Niemczech z Hamburger SV 1:1, jednak na Parken przegrał 0:1. Porażka oznaczała wyeliminowanie z rozgrywek. Pod koniec 2005 Hans Backe postanowił przejść na emeryturę[25].
Ståle Solbakken (2006–2011)[edytuj | edytuj kod]
1 stycznia 2006 nowym trenerem zespołu został Ståle Solbakken. Na wiosnę w lidze klub ponownie rywalizował o tytuł mistrzowski z Brøndby, ostatecznie zwyciężył rozgrywki z 6-punktową przewagą nad lokalnym rywalem. Był to piąty w historii klubu triumf w Superligaen[25].
W sezonie 2006/2007 drużynę wzmocnił Jesper Grønkjær. W europejskich pucharach klub po raz pierwszy w historii wywalczył awans do fazy grupowej Ligi Mistrzów. W niej trafił na Manchester United, Celtic i Benficę. Zajął w niej 4. miejsce z 7 punktami. W lidze zespół ponownie wywalczył mistrzostwo Danii, natomiast w finale pucharu przegrał 1:2 z Odense Boldklub[26].
W sezonie 2007/2008 zespół przystępował do eliminacji Ligi Mistrzów. W drugiej rundzie wyeliminował Beitar Jerozolima, jednak po starciu z Benficą odpadł z rozgrywek. Ostatecznie zakwalifikował się do fazy grupowej Pucharu UEFA. W niej zajął 4. miejsce. Po rundzie jesiennej w Superligaen klub tracił 2 punkty do prowadzącego Aalborgu, jednak gorsze wyniki wiosną spowodowały zdobycie 3. miejsca na koniec sezonu[27].
W eliminacjach do Pucharu UEFA w sezonie 2008/2009 zespół pokonał Cliftonville, Lillestrøm SK oraz FK Moskwa. W fazie grupowej zajął 3. miejsce, dzięki czemu uzyskał awans do 1/16 finału. W tej rundzie rozgrywek mierzył się z Manchesterem City, z którym przegrał 3:4 w dwumeczu. Po rundzie jesiennej w lidze tracił 2 punkty do Brøndby, jednak w pierwszym meczu na wiosnę zwyciężył w derbach Kopenhagi 1:0. W kolejnym starciu tych drużyn FC København ponownie pokonał lokalnego rywala, tym razem 4:0. Po wygranej 1:0 z Esbjergiem klub zapewnił sobie siódme mistrzostwo kraju[28]. W finale Pucharu Danii zmierzył się z Aalborgiem, z którym wygrał 1:0[29].
Sezon 2009/2010 w rozgrywkach europejskich FC København rozpoczął od eliminacji do Ligi Mistrzów. W drugiej rundzie pokonał Mogren Budva, następnie Stabæk Fotball, jednak w ostatnim dwumeczu eliminacyjnym przegrał z cypryjskim klubem APOEL FC. W fazie grupowej Ligi Europy zespół zajął drugą pozycję, w 1/16 finału został pokonany przez Olympique Marsylia. Natomiast w lidze ponownie zdobył mistrzostwo Danii[30].
W sezonie 2010/2011 klub ponownie walczył o awans do fazy grupowej Ligi Mistrzów. W trzeciej rundzie wyeliminował BATE Borysów, natomiast w następnej pokonał Rosenborg BK. W grupie trafił na FC Barcelonę, Panathinaikos oraz Rubin Kazań. Zajął w niej drugie miejsce. Rywalem zespołu z Kopenhagi w 1/8 finału była Chelsea, z którą przegrał 0:2 w dwumeczu. W Superligaen na jesień FC København nie przegrał żadnego spotkania. Wiosną już na siedem kolejek przed końcem rozgrywek zapewnił dziewiąte w historii mistrzostwo Danii, natomiast Dame N’Doye z wynikiem 25 bramek został królem strzelców ligi[31].
Roland Nilsson, Carsten Vagn Jensen i Ariël Jacobs (2011–2013)[edytuj | edytuj kod]
Po udanym sezonie 2010/2011 z klubu odeszło kilku zawodników: Zdeněk Pospěch, Oscar Wendt, William Kvist oraz Mikael Antonsson. Zespół opuścił również trener Ståle Solbakken[31]. Jego następcą został Roland Nilsson. W eliminacjach do Ligi Mistrzów odpadł w ostatniej rundzie po starciu z Viktorią Pilzno. Po przegranym dwumeczu przystąpił do fazy grupowej Ligi Europy, w której zajął 3. miejsce. Po rundzie jesiennej w lidze drużyna miała cztery punkty przewagi nad FC Nordsjælland. Na wiosnę podjęto decyzję o zmianie szkoleniowca zespołu – Rolanda Nilssona zastąpił Carsten Vagn Jensen﻿(inne języki). Po ligowej porażce z Nordsjælland klub zdobył dwa punkty w trzech ostatnich meczach, w związku z tym na koniec rozgrywek zajął 2. miejsce. Natomiast w finale Pucharu Danii zwyciężył 1:0 nad AC Horsens po bramce Claudemira[32].
W sezonie 2012/2013 nowym trenerem zespołu został Ariël Jacobs. W trzeciej rundzie eliminacji do Ligi Mistrzów klub wyeliminował Club Brugge (3:2), jednak w następnym dwumeczu przegrał z Lille[33]. W fazie grupowej Ligi Europy trafił na VfB Stuttgart, Steauę Bukareszt oraz Molde. Zdobył w niej 8 punktów, co dało trzecią pozycję i brak awansu do fazy pucharowej rozgrywek[34]. Na koniec sezonu w Superligaen zespół z Kopenhagi uzyskał 65 punktów i po raz dziesiąty w historii wygrał ligę duńską[35].
Na początku sezonu 2013/2014 klub zanotował w lidze trzy porażki i dwa remisy. Słabe wyniki zespołu spowodowały zwolnienie Ariëla Jacobsa[36].
Powrót Solbakkena (2013–2020)[edytuj | edytuj kod]
Nowym trenerem zespołu w sierpniu 2013 został ponownie Ståle Solbakken. Pod jego wodzą drużyna przegrała w rundzie jesiennej jedno spotkanie, dzięki temu na jej koniec traciła 6 punktów do prowadzącego FC Midtjylland. Na wiosnę zespół stracił szansę na obronę tytułu mistrzowskiego. W trzech ostatnich meczach sezonu zdobył komplet punktów, co pozwoliło na zajęcie drugiego miejsca w końcowej tabeli. Natomiast w fazie grupowej Ligi Mistrzów uzyskał czwartą pozycję[36], a w finale pucharu przegrał 4:2 z Aalborgiem[29].
W eliminacjach do Ligi Mistrzów w sezonie 2014/2015 FC København przegrał w czwartej rundzie dwumecz z Bayerem Leverkusen. W fazie grupowej Ligi Europy zajął 4. miejsce. W lidze ponownie zdobył wicemistrzostwo Danii, tracąc 4 punkty do Midtjylland. W meczu finałowym Pucharu Danii zmierzył się z FC Vestsjælland, z którym wygrał 2:3 po dogrywce[37].
W sezonie 2015/2016 zespół przegrał w trzeciej rundzie eliminacji do Ligi Europy z czeskim FK Jablonec. Porażka oznaczała pierwszy od 2006 brak udziału klubu w fazie grupowej rozgrywek europejskich. Po rundzie jesiennej w Superligaen miał przewagę 4 punktów nad drugim Aalborgiem. Na wiosnę przegrał jedno spotkanie, dzięki temu zdobył kolejne mistrzostwo kraju. W finale pucharu zwyciężył 2:1 w pojedynku z Aarhus GF[38].
W sezonie 2016/2017 w czwartej rundzie eliminacji do Ligi Mistrzów klub wyeliminował APOEL. W grupie zajął trzecią pozycję, co pozwoliło zespołowi na udział w 1/16 finału Ligi Europy. W tej fazie rozgrywek pokonał Łudogorec Razgrad. Kolejnym rywalem był holenderski Ajax, z którym zespół z Kopenhagi przegrał dwumecz 2:3. W pucharze po raz kolejny doszedł do finału, w którym zwyciężył 3:1 nad Brøndby[39]. W lidze duńskiej klub przegrał dwa spotkania i z wynikiem 84 punktów zapewnił sobie dwunaste mistrzostwo kraju[40].
FC København w 2017.
W eliminacjach do Ligi Mistrzów w sezonie 2017/2018 FC København został wyeliminowany przez Qarabağ. W fazie grupowej Ligi Europy zajął 2. miejsce, jednak w 1/16 finału przegrał dwumecz z Atlético Madryt[41]. W lidze klub uzyskał czwartą pozycję, tracąc ponad 20 punktów do pierwszego Midtjylland i drugiego Brøndby[42]. Po raz pierwszy od 2000 zespół nie znalazł się na pozycji medalowej w rozgrywkach Superligaen[43].
W sezonie 2018/2019 w ostatniej rundzie eliminacji do Ligi Europy zespół pokonał włoską Atalantę po rzutach karnych. W grupie zajął 4. pozycję. W lidze tytuł króla strzelców zdobył Robert Skov z wynikiem 29 bramek, pobijając rekord strzelonych goli w jednym sezonie rozgrywek Superligaen, natomiast zespół w końcowej tabeli zajął 1. miejsce, zapewniając sobie mistrzostwo kraju[44].
W trzeciej rundzie eliminacji do Ligi Mistrzów w sezonie 2019/2020 zespół trafił na serbski klub FK Crvena zvezda. Awans do dalszej fazy rozgrywek wywalczył zespół z Belgradu, eliminując FC København po rzutach karnych[45]. W dwumeczu o fazę grupową Ligi Europy klub z Kopenhagi pokonał Riga FC[46]. W grupie zajął 2. miejsce[47]. W 1/16 finału wyeliminował Celtic, natomiast w następnej rundzie İstanbul Başakşehir. W ćwierćfinale klub przegrał z Manchesterem United[48]. W Superligaen zajął na koniec sezonu 2. pozycję, tracąc 14 punktów do mistrzowskiego Midtjylland[49].
W sezonie 2020/2021 zespół występował w eliminacjach do Ligi Europy. W drugiej i trzeciej rundzie wyeliminował IFK Göteborg oraz Piast Gliwice, natomiast w czwartej przegrał 0:1 z HNK Rijeka[50]. Klub również słabo rozpoczął rozgrywki Superligaen. 10 października 2020 Ståle Solbakken przestał być trenerem FC København[51].
Jess Thorup (2020–2022)[edytuj | edytuj kod]
2 listopada 2020 nowym szkoleniowcem zespołu został Jess Thorup[52]. Po rundzie jesiennej ligi duńskiej zespół zajmował 6. miejsce z 7 punktami straty do Midtjylland[53]. Na koniec sezonu zdobył 3. pozycję, ze stratą 6 punktów do mistrzowskiego Brøndby[54].
W sezonie 2021/2022 klub występował w eliminacjach do Ligi Konferencji Europy. W 2. rundzie wyeliminował Tarpieda-BiełAZ Żodzino, w trzeciej Łokomotiw Płowdiw, a w czwartej Sivasspor[55]. W fazie grupowej trafił na gibraltarski Lincoln, PAOK FC oraz Slovan Bratysława. Zajął w niej 1. pozycję, co dało zespołowi bezpośredni awans do 1/8 finału rozgrywek, gdzie rywalem był PSV Eindhoven. W Holandii FC København zremisował 4:4, jednak na Parken przegrał 0:4, w związku z tym odpadł z europejskich pucharów[56]. W lidze klub po raz czternasty w historii zdobył mistrzostwo Danii. Zapewnił pierwszą pozycję dzięki zwycięstwu w ostatniej kolejce rozgrywek z Aalborgiem (3:0)[57].
W sezonie 2022/2023 FC København walczył o awans do fazy grupowej Ligi Mistrzów. W 4. rundzie eliminacji pokonał w dwumeczu turecki Trabzonspor 2:1[58]. W grupie trafił na Manchester City, Borussię Dortmund oraz Sevillę[59]. Mimo sukcesu w europejskich pucharach, drużyna notowała słabe występy w lidze, w związku z tym Jess Thorup został zwolniony z funkcji trenera zespołu[60].
Jacob Neestrup (2022–)[edytuj | edytuj kod]
Po odejściu Thorupa nowym trenerem został Jacob Neestrup[61]. Od tego momentu zespół nie przegrał żadnego spotkania ligowego do końca rundy zasadniczej[62], którą skończył z punktem straty do pierwszego FC Nordsjælland[63]. W rywalizacji w grupie mistrzowskiej okazał się najlepszy, zwyciężając dzięki temu po raz piętnasty w Superligaen[6]. Oprócz tego klub z Kopenhagi wygrał Puchar Danii. W finałowym spotkaniu pokonał 1:0 Aalborg[64]. Natomiast rozgrywki Ligi Mistrzów zakończył na fazie grupowej, zdobywając w niej 3 punkty[59].
Sukcesy[edytuj | edytuj kod]
Trofea międzynarodowe[edytuj | edytuj kod]
Zdobyte trofea w rozgrywkach międzynarodowych (stan na: 01-07-2023)
Rozgrywki
Osiągnięcie
Razy
Sezon(y)
Liga Mistrzów(Puchar Europy)
zdobywca
0
finalista
0
1/8 finału
1
2011
Liga Europy(Puchar UEFA)
zdobywca
0
finalista
0
ćwierćfinał
1
2020
Puchar Zdobywców
zdobywca
0
finalista
0
2. runda
2
1998, 1999
Puchar Intertoto
zdobywca
0
finalista
0
2. runda
1
1999
Krajowe[edytuj | edytuj kod]
Zdobyte trofea w rozgrywkach Danii  (stan na: 01-07-2023)
Rozgrywki
Osiągnięcie
Razy
Sezon(y)
Mistrzostwo
I miejsce
15
1993, 2001, 2003, 2004, 2006, 2007, 2009, 2010, 2011, 2013, 2016, 2017, 2019, 2022, 2023
II miejsce
7
1994, 2002, 2005, 2012, 2014, 2015, 2020
III miejsce
3
1998, 2008, 2021
Puchar
zdobywca
9
1995, 1997, 2004, 2009, 2012, 2015, 2016, 2017, 2023
finalista
4
1998, 2002, 2007, 2014
Superpuchar
zdobywca
3
1995, 2001, 2004
finalista
1
1997
Puchar Ligi
zdobywca
1
1996
finalista
1
2006
Indywidualne[edytuj | edytuj kod]
Królowie strzelców Superligaen[65]
2009 – Morten Nordstrand (16 goli, ex aequo z M. Nygaardem z Randers FC)
2011 – Dame N’Doye (25 goli)
2012 – Dame N’Doye (18 goli)
2013 – Andreas Cornelius (18 goli)
2019 – Robert Skov (29 goli)
Pozostałe rozgrywki[66][edytuj | edytuj kod]
Royal League
zwycięzca (2) – 2005, 2006
finalista (1) – 2007
Ørestad Cup
zwycięzca (2) – 2000, 2002
Europejskie puchary[edytuj | edytuj kod]
 Osobny artykuł: FC København w europejskich pucharach.
Rywalizacja lokalna[edytuj | edytuj kod]
Derby Kopenhagi - derby piłkarskie Brøndby IF - FC København
Skład w sezonie 2023/2024[edytuj | edytuj kod]
 Stan na 10 sierpnia 2023[67]
Nr
Poz.
Piłkarz
1
1 bramkarzBR
 Kamil Grabara
2
2 obrońcaOB
 Kevin Diks
3
2 obrońcaOB
 Denis Vavro
5
2 obrońcaOB
 Dawit Choczolawa
6
2 obrońcaOB
 Christian Sørensen
7
3 pomocnikPO
 Viktor Claesson
9
3 pomocnikPO
 Diogo Gonçalves
10
3 pomocnikPO
 Mohamed Elyounoussi (1. wicekapitan)
11
4 napastnikNA
 Khouma Babacar
12
3 pomocnikPO
 Lukas Lerager
14
4 napastnikNA
 Andreas Cornelius
17
3 pomocnikPO
 Paul Mukairu
18
4 napastnikNA
 Orri Óskarsson
Nr
Poz.
Piłkarz
19
2 obrońcaOB
 Elias Jelert
20
2 obrońcaOB
 Nicolai Boilesen (2. wicekapitan)
21
1 bramkarzBR
 Theo Sander
22
2 obrońcaOB
 Peter Ankersen
23
3 pomocnikPO
 Akinkunmi Amoo
25
4 napastnikNA
 Jordan Larsson
27
2 obrońcaOB
 Valdemar Lund
30
3 pomocnikPO
 Elias Achouri
33
3 pomocnikPO
 Rasmus Falk (kapitan)
36
3 pomocnikPO
 William Clem
40
3 pomocnikPO
 Roony Bardghji
41
1 bramkarzBR
 Andreas Dithmer
3 pomocnikPO
 Luther Singh
Wypożyczeni do innych klubów[edytuj | edytuj kod]
Nr
Poz.
Piłkarz
3 pomocnikPO
 Daniel Haarbo (w Aarhus do 30 czerwca 2024)
3 pomocnikPO
 Ísak Bergmann Jóhannesson (w Fortunie Düsseldorf do 30 czerwca 2024)
4 napastnikNA
 Mamoudou Karamoko (w Fehérvár FC do 30 czerwca 2024)
Dotychczasowi trenerzy[edytuj | edytuj kod]
Opracowano na podstawie:[68][69]
Lp.
Imię i nazwisko
Okres pracy
1.
 Benny Johansen
1.07.1992
30.06.1994
2.
 Keld Kristensen
1.07.1994
30.09.1994
3.
 Benny Johansen
30.09.1994
30.06.1995
4.
 Michael Schäfer
1.07.1995
30.06.1996
5.
 Kim Brink
1.07.1996
30.06.1997
6.
 Kent Karlsson
1.07.1997
23.09.1998
7.
 Kim Brink
23.09.1998
31.12.1998
8.
 Christian Andersen
1.01.1999
16.03.1999
9.
 Kim Brink
16.03.1999
30.06.2000
10.
 Roy Hodgson
1.07.2000
30.06.2001
11.
 Kent Karlsson
1.07.2001
30.08.2001
Lp.
Imię i nazwisko
Okres pracy
12.
 Niels-Christian Holmstrøm°[a][70]
30.08.2001
16.09.2001
13.
 Hans Backe
15.09.2001
31.12.2005
14.
 Ståle Solbakken
1.01.2006
31.05.2011
15.
 Roland Nilsson
1.07.2011
9.01.2012
16.
 Carsten Vagn Jensen
10.01.2012
21.06.2012
17.
 Ariël Jacobs
22.06.2012
21.08.2013
18.
 Ståle Solbakken
21.08.2013
10.10.2020
19.
 Hjalte Nørregaard°
10.10.2020
2.11.2020
20.
 Jess Thorup
2.11.2020
19.09.2022
21.
 Jacob Neestrup
20.09.2022
obecnie
° – trener tymczasowy
Kapitanowie[edytuj | edytuj kod]
Opracowano na podstawie:[71]
Lata
Kapitan
1992–1993
 Pierre Larsen (OB)
1993–1994
 Palle Petersen (BR)
1994–1995
 Allan Nielsen (POM)
1995–1997
 Iørn Uldbjerg (POM)
1997–1998
 Henrik Larsen (POM)
1998–1999
 Peter Nielsen (POM)
1999–2001
 Michael Mio Nielsen (POM)
2001–2002
 Christian Lønstrup (POM)
2002–2003
 Peter Nielsen (POM)
2004–2005
 Bo Svensson (OB)
2005–2007
 Tobias Linderoth (POM)
2007–2008
 Michael Gravgaard (OB)
2008–2009
 Ulrik Laursen (OB)
2009–2010
 Hjalte Nørregaard (POM)
2010–2011
 William Kvist (POM)
2011–2012
 Mathias Jørgensen (OB)
2012–2014
 Lars Jacobsen (OB)
2014–2016
 Thomas Delaney (POM)
2016–2017
 Mathias Jørgensen (OB)
2017-2018
 William Kvist (POM)
2018–2023
 Zeca (POM)
2023–
 Rasmus Falk (POM)
Uwagi[edytuj | edytuj kod]
↑ Nieujęty w opracowaniu, jednak notka biograficzna na stronie klubu potwierdza, że Holmstrøm był trenerem tymczasowym zespołu.
Przypisy[edytuj | edytuj kod]
↑ Drugie trofeum Kamila Grabary. FC Kopenhaga z Pucharem Danii, PZPN [dostęp 2023-05-20] .
↑ Liga Mistrzów: Piłkarze FC Kopenhaga wywalczyli awans, Polsat Sport, 24 sierpnia 2022 [dostęp 2023-05-20]  (pol.).
↑ FC Kopenhaga bliżej Ligi Mistrzów!, www.polsatsport.pl, 16 sierpnia 2022 [dostęp 2023-05-20]  (pol.).
↑ Liga Mistrzów nie dla Krzysztofa Piątka? FC Kopenhaga wybrała Corneliusa, polskieradio24.pl [dostęp 2023-05-20]  (pol.).
↑ Real Madryt - FC Kopenhaga 1:0, Dziennik Zachodni, 2 października 2013 [dostęp 2023-05-20]  (pol.).
↑ a b Kamil Grabara drugi raz z rzędu mistrzem Danii. FC Kopenhaga wyrównała rekord, Sport.pl, 29 maja 2023 [dostęp 2023-05-31]  (pol.).
↑ Denmark - List of Foundation Dates
↑ Kjöbenhavns Boldklub (FCK II), [w:] baza Transfermarkt (drużyny-osiągnięcia) [online] [dostęp 2021-01-15] .
↑ Boldklubben 1903, [w:] baza Transfermarkt (drużyny-osiągnięcia) [online] [dostęp 2021-01-15] .
↑ a b Parkens historie. fck.dk. [dostęp 2021-01-15]. (duń.).
↑ 1992-93 – Flyvende fra start med mesterskab. fck.dk. [dostęp 2021-01-15]. (duń.).
↑ 1993-94 – 45 minutter fra titelforsvar. fck.dk. [dostęp 2021-01-15]. (duń.).
↑ 1994-95 – Rekordsejr i pokalfinalen reddede sæsonen. fck.dk. [dostęp 2021-01-15]. (duń.).
↑ 1995-96 – Fra tophold til midterhold. fck.dk. [dostęp 2021-01-15]. (duń.).
↑ 1996-97 – Pokaltriumf reddede igen sæsonen. fck.dk. [dostęp 2021-01-15]. (duń.).
↑ 1997-98 – En ny æra. fck.dk. [dostęp 2021-01-15]. (duń.).
↑ 1998-99 – Tæt på europæisk gennembrud i London!. fck.dk. [dostęp 2021-01-15]. (duń.).
↑ Puchar Intertoto – sezon 1999 – mecze polskich klubów. hppn.pl. [dostęp 2021-01-15].
↑ Danmarksturneringen 1999/00. danskfodbold.com. [dostęp 2021-01-15]. (duń.).
↑ 2000-01 – Efter syv magre år…. fck.dk. [dostęp 2021-01-15]. (duń.).
↑ a b 2001-02 – Flot Europa-efterår, men ærgerlig sæsonafslutning. fck.dk. [dostęp 2021-01-15]. (duń.).
↑ 2002-03 – Endnu en titel og endnu flere tilskuere…. fck.dk. [dostęp 2021-01-15]. (duń.).
↑ 2003-04 – FØRSTE "THE DOUBLE". fck.dk. [dostęp 2021-01-15]. (duń.).
↑ 2004-05 – En fornuftig sæson overskygget af to 0-5 nederlag…. fck.dk. [dostęp 2021-01-15]. (duń.).
↑ a b 2005-06 – Femte DM-guld. fck.dk. [dostęp 2021-01-15]. (duń.).
↑ 2006-07 – Det endelige europæiske gennembrud – og mesterskab igen. fck.dk. [dostęp 2021-01-15]. (duń.).
↑ 2007-08 – Europæisk succes – men ingen titler. fck.dk. [dostęp 2021-01-15]. (duń.).
↑ 2008-09 – En stor sæson – "The Double" kom i hus!. fck.dk. [dostęp 2021-01-15]. (duń.).
↑ a b Tidligere vindere. pokalturnering.dk. [dostęp 2021-01-15]. (duń.).
↑ 2009-10 – En rigtig god sæson – med et par bump på vejen. fck.dk. [dostęp 2021-01-15]. (duń.).
↑ a b 2010-11 – Historisk!. fck.dk. [dostęp 2021-01-15]. (duń.).
↑ 2011-12 – Den flotte sæson med det forsømte forår. fck.dk. [dostęp 2021-01-15]. (duń.).
↑ 2012-13 – Mester Jacobs sikrede det vigtige mesterskab. fck.dk. [dostęp 2021-01-15]. (duń.).
↑ Liga Europy UEFA – Grupy i kolejki. Transfermarkt. [dostęp 2021-01-15].
↑ Danmarksturneringen 2012/13. danskfodbold.com. [dostęp 2021-01-15]. (duń.).
↑ a b 2013-14 – Ståle starter forfra. fck.dk. [dostęp 2021-01-15]. (duń.).
↑ 2014-15 – Pokal, sølv – og store forandringer i trup og stab. fck.dk. [dostęp 2021-01-15]. (duń.).
↑ 2015-16 – Tilbage på sporet: The Double!. fck.dk. [dostęp 2021-01-15]. (duń.).
↑ 2016-17 – Next level – The Double og 1/8-finale i Europa League. fck.dk. [dostęp 2021-01-15]. (duń.).
↑ Danmarksturneringen 2016/17. danskfodbold.com. [dostęp 2021-01-15]. (duń.).
↑ 2017-18 – Første sæson siden 1999/2000 uden medaljer. fck.dk. [dostęp 2021-01-15]. (duń.).
↑ Danmarksturneringen 2017/18. danskfodbold.com. [dostęp 2021-01-15]. (duń.).
↑ FC København – Danmarksturneringen, DM-profil for klubber. danskfodbold.com. [dostęp 2021-01-15]. (duń.).
↑ 2018-19 – Hurtigt tilbage på toppen. fck.dk. [dostęp 2021-01-15]. (duń.).
↑ Crvena zvezda – FC Kopenhaga wynik meczu. sport.onet.pl. [dostęp 2021-01-15].
↑ Kwalifikacje do Ligi Europy, [w:] baza Transfermarkt (trofeum : 2019/2020) [online] [dostęp 2021-01-15] .
↑ Tabela – Liga Europy 2019/2020 – grupa B. sport.onet.pl. [dostęp 2021-01-15].
↑ Liga Europy UEFA 19/20, [w:] baza Transfermarkt (trofeum : 2019/2020) [online] [dostęp 2021-01-15] .
↑ Danmarksturneringen 2019/20. danskfodbold.com. [dostęp 2021-01-15]. (duń.).
↑ Kwalifikacje do Ligi Europy 20/21, [w:] baza Transfermarkt (trofeum : 2020/2021) [online] [dostęp 2021-01-15] .
↑ Ståle Solbakken fratræder i F.C. København. fck.dk, 2020-10-10. [dostęp 2021-01-15]. (duń.).
↑ Thorup trenerem FC Kopenhagi. transfery.info, 2020-11-02. [dostęp 2021-01-15].
↑ Danmarksturneringen 2020/21, efterår. danskfodbold.com. [dostęp 2021-01-15]. (duń.).
↑ Danmarksturneringen 2020/21. danskfodbold.com. [dostęp 2021-05-25]. (duń.).
↑ UEFA Europa Conference League - Kwalifikacje 21/22, [w:] baza Transfermarkt (trofeum) [online] [dostęp 2021-09-07] .
↑ Liga Konferencji Europy UEFA 21/22, [w:] baza Transfermarkt (trofeum) [online] [dostęp 2022-04-10] .
↑ Det 14. mesterskab på 30 sæsoner. fck.dk, 2022-05-22. [dostęp 2022-07-22]. (duń.).
↑ Kwalifikacje do Ligi Mistrzów UEFA 22/23, [w:] baza Transfermarkt (trofeum : 2022/2023) [online] [dostęp 2022-09-27] .
↑ a b Liga Mistrzów UEFA 22/23, [w:] baza Transfermarkt (trofeum : 2022/2023) [online] [dostęp 2022-09-27] .
↑ PS&E afbryder samarbejdet med cheftræner Jess Thorup. fck.dk, 2022-09-20. [dostęp 2022-09-27]. (duń.).
↑ Jacob Neestrup ny cheftræner i F.C. København. fck.dk, 2022-09-20. [dostęp 2023-06-17]. (duń.).
↑ Danmarksturneringen 2022/23, Superligaen, resultater – FC København. danskfodbold.com. [dostęp 2023-06-17]. (duń.).
↑ Danmarksturneringen 2022/23. danskfodbold.com. [dostęp 2023-06-17]. (duń.).
↑ Kamil Grabara zdobył Puchar Danii. sport.tvp.pl, 2023-05-18. [dostęp 2023-06-17].
↑ Superliga – Top Scorer. worldfootball.net. [dostęp 2021-01-15]. (ang.).
↑ Meritter. fck.dk. [dostęp 2021-01-15]. (duń.).
↑ Byens Hold – F.C.Københavns spillertrup. fck.dk. [dostęp 2023-08-10]. (duń.).
↑ FC Kopenhaga – Historia kadry trenerskiej. Transfermarkt. [dostęp 2021-01-15].
↑ FC Kopenhaga – Historia kadry trenerskiej, tymczasowi trenerzy. Transfermarkt. [dostęp 2021-01-15].
↑ Niels Chr. Holmstrøm.
↑ Anførere. fck.dk. [dostęp 2021-01-15]. (duń.).
Linki zewnętrzne[edytuj | edytuj kod]
Oficjalna strona internetowa klubu (duń.)
pdeMistrzostwa Danii w piłce nożnejSezonyKøbenhavn A-Raeken[A]
1889/1890
1890/1891
1891/1892
1892/1893
1893/1894
1894/1895
1895/1896
1896/1897
1897/1898
1898/1899
1899/1900
1900/1901
1901/1902
1902/1903
1903/1904
1904/1905
1905/1906
1906/1907
1907/1908
1908/1909
1909/1910
1910/1911
1911
1912
Landsfodboldturneringen
1912/1913
1913/1914
1914/1915
1915/1916
1916/1917
1917/1918
1918/1919
1919/1920
1920/1921
1921/1922
1922/1923
1923/1924
1924/1925
1925/1926
1926/1927
Danmarksturneringen
1927/1928
1928/1929
Meistersklabsserien
1929/1930
1930/1931
1931/1932
1932/1933
1933/1934
1934/1935
1935/1936
1936/1937
1937/1938
1938/1939
1939/1940
Krigsturneringerne
1940/1941
1941/1942
1942/1943
1943/1944
1944/1945
1. division
1945/1946
1946/1947
1947/1948
1948/1949
1949/1950
1950/1951
1951/1952
1952/1953
1953/1954
1954/1955
1955/1956
1956/1957
1958
1959
1960
1961
1962
1963
1964
1965
1966
1967
1968
1969
1970
1971
1972
1973
1974
1975
1976
1977
1978
1979
1980
1981
1982
1983
1984
1985
1986
1987
1988
1989
1990
Superligaen
1991
1991/1992
1992/1993
1993/1994
1994/1995
1995/1996
1996/1997
1997/1998
1998/1999
1999/2000
2000/2001
2001/2002
2002/2003
2003/2004
2004/2005
2005/2006
2006/2007
2007/2008
2008/2009
2009/2010
2010/2011
2011/2012
2012/2013
2013/2014
2014/2015
2015/2016
2016/2017
2017/2018
2018/2019
2019/2020
2020/2021
2021/2022
2022/2023
2023/2024
Kluby w sezonie2023/2024
AGF
Brøndby
Hvidovre
Kopenhaga
Lyngby
Midtjylland
Nordsjælland
OB
Randers
Silkeborg
Vejle
Viborg
Byłe kluby ligi
AaB
Aarhus Fremad
AB
B 1903
B 1909
B 93
Esbjerg
Frem
Fremad Amager
HB Køge
Helsingør
Herfølge
Hobro
Horsens
Ikast
Køge
Næstved
SønderjyskE
Vendsyssel
Vestsjælland
Zwycięzcy
KB (15)
Kopenhaga (15)
Brøndby (11)
AB (9)
B 93 (9)
B 1903 (7)
Frem (6)
AGF (5)
Vejle (5)
Esbjerg (5)
AaB (4)
OB (3)
Hvidovre (3)
Midtjylland (3)
Lyngby (2)
Køge (2)
B 1909 (2)
Silkeborg (1)
Nordsjælland (1)
Herfølge (1)
Inne
Derby Kopenhagi
Derby Jutlandii
Derby Hatred
↑ Były to nieoficjalne mistrzostwa kraju. W rozgrywkach brały udział tylko drużyny z Kopenhagi.
pdeLiga Mistrzów w sezonie 2022/2023Grupa A
Ajax
Liverpool
Napoli
Rangers
Grupa B
FC Porto
Atlético Madryt
Bayer 04 Leverkusen
Club Brugge
Grupa C
Bayern Monachium
FC Barcelona
Inter Mediolan
Viktoria Pilzno
Grupa D
Eintracht Frankfurt
Tottenham Hotspur
Sporting
Olympique Marsylia
Grupa E
Milan
Chelsea
Red Bull Salzburg
Dinamo Zagrzeb
Grupa F
Real Madryt
RB Leipzig
Szachtar Donieck
Celtic
Grupa G
Manchester City
Sevilla
Borussia Dortmund
FC København
Grupa H
Paris Saint-Germain
Juventus
Benfica
Maccabi Hajfa
pdeZałożyciele Europejskiego Stowarzyszenia Klubów
A.C. Milan
AFC Ajax
Bayern Monachium
Birkirkara FC
Chelsea F.C.
Dinamo Zagrzeb
FC Barcelona
FC København
FC Porto
Juventus
Manchester United F.C.
Olympiakos SFP
Olympique Lyon
Rangers F.C.
Real Madryt
RSC Anderlecht
Kontrola autorytatywna (klub piłki nożnej):VIAF: 9328149296259180670005LCCN: n2018058108WorldCat: lccn-n2018058108Encyklopedia internetowa:
SNL: København_F.C.
DSDE: F.C._København
Źródło: „https://pl.wikipedia.org/w/index.php?title=FC_København&oldid=71055355”
Kategorie: FC KøbenhavnKluby piłkarskie w KopenhadzeZałożyciele Europejskiego Stowarzyszenia KlubówKluby piłkarskie założone w 1992Ukryta kategoria: Artykuły z propozycjami tłumaczeń
 Tę stronę ostatnio edytowano 16 sie 2023, 09:51.
Tekst udostępniany na licencji Creative Commons: uznanie autorstwa, na tych samych warunkach, z możliwością obowiązywania dodatkowych ograniczeń.
Zobacz szczegółowe informacje o warunkach korzystania.
Polityka prywatności
O Wikipedii
Korzystasz z Wikipedii tylko na własną odpowiedzialność
Powszechne Zasady Postępowania
Wersja mobilna
Dla deweloperów
Statystyki
Komunikat na temat ciasteczek
Przełącz ograniczenie szerokości strony