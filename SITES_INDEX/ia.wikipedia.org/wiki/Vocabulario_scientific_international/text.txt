Vocabulario scientific international - Wikipedia, le encyclopedia libere
Saltar al contento
Menu principal
Menu principal
displaciar verso le barra lateral`
celar
Navigation
Pagina principalPortal del communitateActualitatesModificationes recentePagina aleatoriAdjutaDonationes
Linguas
Le ligamines a linguas se trova in le parte superior del pagina in facie del titulo del articulo.
Recerca
Cercar
Crear contoAperir session
Instrumentos personal
 Crear conto Aperir session
Paginas pro redactores sin session aperte leger plus
ContributionesDiscussion
Contento
displaciar verso le barra lateral`
celar
Initio
1Parolas e radices que ha significatos differente de illos del linguas original
2Referentias
3Ligamines externe
Alternar le tabula de contento
Alternar le tabula de contento
Vocabulario scientific international
6 linguas
EnglishGalegoLingua Franca NovaRomânăTürkçe中文
Modificar ligamines
ArticuloDiscussion
interlingua
LegerModificationes pendenteModificarModificar fonteVider historia
Instrumentos
Instrumentos
displaciar verso le barra lateral`
celar
Actiones
LegerModificationes pendenteModificarModificar fonteVider historia
General
Paginas ligate a isteModificationes ligateIncargar filePaginas specialLigamine permanenteInformation sur le paginaCitar iste paginaElemento Wikidata
Imprimer/exportar
Crear un libroDiscargar como PDFVersion pro imprimer
De Wikipedia, le encyclopedia libere
Il ha modificationes in patronos o files in iste version que attende revision.
Le version stabile ha essite verificate le 14 octobre 2022.
Il ha modificationes in patronos o files in iste version que attende revision.
Le version stabile ha essite verificate le 14 octobre 2022.
Excepte animales e plantas verdes, iste cladogramma ha solmente parolas del vocabulario scientific international
Le vocabulario scientific international (o VSI) es un forma de vocabulario comprehendente parolas scientific e specialisate, cuje linguas de origine pote esser certe o incerte, ma le quales es in uso currente in plure linguas moderne. Le nomine "vocabulario scientific international" ha essite usate primo per Philip Gove in Webster’s Third New International Dictionary (1961).[1] Como notava Crystal,[2] le scientia es un campo particularmente productive pro le formation de nove vocabulos.
Secundo Webster's Third, "alcun vocabulos del VSI (como haploide) ha essite create per prender un parola con un significato assatis general e simple ex un del linguas del antiquitate, normalmente latino e greco, e conferer a illo un significato multo specific e complexe pro le scopos del discurso scientific moderne."
Un parola del VSI es typicamente un composito o un derivato le qual "obtene solmente su materiales crude, pro assi dicer, ex le antiquitate". Su morphologia pote variar trans linguas.
Le version in linea de Webster's Third New International Dictionary, Unabridged [3] adde que le VSI "consiste de parolas o altere formas linguistic currente in duo o plus linguas" que "differe del neolatino in esser adaptate al structura del linguas individual in le quales illos appare".[4] In altere parolas, le terminos del VSI es frequentemente producite con formas combinatori del greco, latino o altere linguas, sed cata lingua pronuncia le neo-lexemas intra su proprie "zona de conforto" phonemic, e face connexiones morphologic usante su systema morphologic normal.
McArthur[5] characterisa le parolas e morphemas del VSI como "translinguistic", explicante que illos functiona "in multe linguas que servi de medios pro education, cultura, scientia e technologia". Juxta le linguas europee, como le russo, svedese, anglese e espaniol, le entratas lexical del VSI functiona tamben in japonese, malay, filipino, e altere linguas asiatic. Secundo McArthur, nulle altere tal serie de parolas e morphemas es tanto international.
Le VSI es le concepto fundamental al disveloppamento e standardisation de interlingua. Le terminos scientific e medical in interlingua es in majoritate de origine greco-latin, sed, como le major parte del parolas de interlingua, illos appare in un grande varietate de linguas. Le vocabulario de interlingua es stabilite usante un gruppo de linguas de controlo seligite proque illos irradia parolas verso, e absorbe parolas ab, un grande numero de altere linguas. Un technica de prototypamento alora selige le ancestre le plus recente de cata parola o affixo eligibile pro inclusion in le vocabulario de interlingua. Le parola o affixo assume un forma contemporanee a base del linguas de controlo. Iste procedura es intendite pro dar a interlingua le vocabulario le plus generalmente international possibile.[6]
Parolas e radices que ha significatos differente de illos del linguas original[modificar | modificar fonte]
Isto es un lista de parolas scientific e radices de vocabulos que ha significatos differente de illos in le linguas original.
parola o radice
significato scientific
lingua original
parola original
significato original
notas
capno-
dioxydo de carbon
greco
καπνος
fumo
electro-
electricitate
greco
ἠλεκτρον
ambra
electricitate static generate per fricar ambra
thorace
pectore (anatomia)
greco
θωραξ
pectoral
toxo-
veneno
greco
τοξον
arco (arma)
Via "flecha/sagitta invenenate/venenose". Significa "arco" in Toxodon
In nomines de taxones biologic
-cera
ammonite
greco
κερας
corno
del similantia a un corno de ariete
-crino
crinoide
greco
κρινος
lilio
extrahite del nomine "crinoide"
grapto-
graptolito
greco
γραπτο-
scripto
similantia de fossile
-gyrino
labyrinthodonte
greco
γυρινος
larva de rana, gyrino
-leste
predator
greco
λῃστης
robator
-mimo
ornithomimide
greco
μιμος
mime
extrahite del nomine Ornithomimo = "imitator de aves"
-mys
rodente
greco
μυς
mus
i.a. in Phoberomys
-sauro
reptile, dinosauro
greco
σαυρος
lacerta
-stega, -stege
stegocephalo
greco
στεγη
tecto
le tectos de lor cranios como fossiles
-sucho,-champso
crocodilian
egyptioantique
σουχος,χαμψαι (pl.)
Como citate per autores grec antiquequa parolas egyptie pro "crocodilo"
therio
normalmente mammal
greco
θηριον
bestia, animal
Nomines de ossos
femore
femore
latino
femur
femore
le genitivo del latino classic es sovente "feminis"
fibula
(un osso del gamba)
latino
fibula
broche
radio
(un osso del bracio)
latino
radius
virga
tibia
(un osso del gamba)
latino
tibia
flauta
ulna
(un osso del bracio)
latino
ulna
cubito
Referentias[modificar | modificar fonte]
↑ McArthur, Tom (editor), The Oxford Companion to the English Language. Oxford University Press, 1992.
↑ Crystal, David, The Cambridge Encyclopedia of the English Language. Cambridge University Press, 1995.
↑ Merriam-Webster, 2002. Le version in linea es disponibile per subscription.
↑ "International scientific vocabulary." Webster's Third New International Dictionary, Unabridged. Merriam-Webster, 2002. Accedite le 11 de julio 2006.
↑ McArthur, Tom, "Asian Lexicography: Past, Present, and Prospective", Lexicography in Asia (Introduction). Password Publishers Limited, 1998. Accedite le 17 de januario 2007.
↑ Gode, Alexander, Interlingua: A Dictionary of the International Language. New York: Storm Publishers, 1951.
___
Iste articulo in forma parlateDiscargar · A proposito de iste file · Altere articulos parlate · Adjuta · On ha create iste file audio de un revision datate le 9 de martio 2009; ille non reflecte subsequente modificationes al articulo.
Ligamines externe[modificar | modificar fonte]
Glossario de radices de nomines botanic (anglese)
Dictionario de epithetos botanic (anglese)
Lista de parolas latin con lor derivatos in anglese (anglese)
Alcun radices del greco e latino classic (anglese)
Le entrata del Concise Oxford Companion to the English Language de 1998 super le vocabulario scientific international (anglese)
vteInterlingua (IALA)Historia · LitteraturaObras basicManifesto de Interlingua · Interlingua: A Grammar of the International Language · Interlingua-English DictionaryPionerosAlice Vanderbilt Morris · Alice Morris Sturges · Alexander Gode-von-Aesch · André Schild · Engelbert Pigal · Hugh Blair · Hugo Fischer · Leland Yeager · Ric Berger · Stanley Mulaik · Stefano BakonyiCharacteristicasGrammatica · Pronunciation · Derivation de parolas · FormationOrganisationes ligateUMI · IALA · Academia pro Interlingua · Interlingua Division of Science Service  · Dansk Interlingua Union · Norsk Interlingua Union · Union brasilera pro Interlingua · Association Finlandese pro Interlingua · Societate Svedese pro Interlingua ·
Societate American pro Interlingua · Societate Britannic pro InterlinguaPeriodicos in interlinguaPanorama in interlingua · Confluentes · Internovas · Pro Biblia · Actualitates — Interlingua i Norden · Voce de Interlingua · Interlingua Institute Report · Unir · Heraldo de Interlingua · Contacto - Super Interlingua · Lingua e Vita · Vias boreal · Bibliographia de Interlingua
Obtenite de “https://ia.wikipedia.org/w/index.php?title=Vocabulario_scientific_international&oldid=615722”
Categorias: Articulos con audioVocabularioInterlinguistica
 Iste pagina esseva modificate le plus recentemente le 24 junio 2019 a 00:27.
Le texto es disponibile sub le licentia Creative Commons Attribution-CompartiSimile; additional conditiones pote esser in vigor.
Vide Conditiones de uso pro detalios.
Politica de confidentialitate
A proposito de Wikipedia
Declaration de non-responsabilitate
Codice de conducta
Version mobile
Programmatores
Statisticas
Declaration sur cookies
Alternar limitation de latitude de contento