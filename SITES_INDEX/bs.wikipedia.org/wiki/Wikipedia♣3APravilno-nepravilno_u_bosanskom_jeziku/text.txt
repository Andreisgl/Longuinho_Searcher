Wikipedia:Pravilno-nepravilno u bosanskom jeziku - Wikipedia
Idi na sadržaj
Glavni meni
Glavni meni
premjesti na bočnu traku
sakrij
Navigacija
Početna stranaIstaknuti članciPortaliKategorijeNedavne izmjeneNasumična stranica
Interakcija
PomoćIgrališteVrata zajedniceČaršijaNovostiDonacije
Jezici
Linkovi na druge jezike nalaze se u gornjem desnom uglu stranice pored naslova članka. Idi na vrh.
Pretraga
Traži
Napravi korisnički računPrijavi me
Lični alati
 Napravi korisnički račun Prijavi me
Stranice za odjavljene urednike detaljnije
DoprinosiRazgovor
Wikipedia:Pravilno-nepravilno u bosanskom jeziku
Dodaj jezike
Dodaj veze
Stranica projektaRazgovor
bosanski
ČitajIzvorni kôdHistorija
Alati
Alati
premjesti na bočnu traku
sakrij
Radnje
ČitajIzvorni kôdHistorija
Općenito
Šta vodi ovamoSrodne izmjenePostavi datotekuPosebne straniceTrajni linkInformacije o stranici
Štampanje / izvoz
Napravi knjiguPreuzmi kao PDFZa štampanje
S Wikipedije, slobodne enciklopedije
Stranica još nije usklađena s novim Pravopisom bosanskoga jezika iz 2018. te je moguće da sadrži pogrešne informacije. Dok ne bude ažurirana, njen sadržaj uzimajte s rezervom.
Ovo je zvanična norma ili standard Wikipedije na bosanskom jeziku. Za više informacija obratite se jednom od upravnika na ovoj Wikipediji.
Pravila i smjernice 
Pet stubova Wikipedije
Saradnja
Wikiquette
Ignoriši sva pravila
Pretpostavite dobru namjeru
Konsenzus
Ne ometajte rad Wikipedije da biste nešto dokazali
Korisničko ime
Stranice za razgovor
Sukob interesa
Čaraparko
Sažetak
Potpis
Pravilo o tri vraćanja
Budite dobri prema novim korisnicima
Budite odvažni
Sadržaj
Neutralno gledište
Provjerljivost
Autorska prava
Biografije živih osoba
Šta nije Wikipedia
Značajnost
Bez originalnog istraživanja
Citiranje izvora
Stil
Stil
Pravila imenovanja članaka
Upotreba slika
Struktura
Struktura
Razdvajanje
Vanjski linkovi
Administracija
Pravila i smjernice
Pravila blokiranja
Bot
Pravila za zaštitu članaka
Kandidati za brisanje
Pravopisna pravila
Pravopis bosanskog jezika
Jezički standardi Wikipedije na bosanskom jeziku
Pravilno-nepravilno u bosanskom jeziku
pru
U ovom članku nalaze se riječi kod kojih se javlja kolebanje kako ih pisati. Ove riječi potvrđene su ili pravopisom ili kroz konsenzus korisnika Wikipedije na bosanskom jeziku i koriste se kako bi se prvenstveno poštovao pravopis bosanskog jezika, ali i u cilju izbjegavanja tehničkih poteškoća pri korištenju ove Wikipedije. Konsenzus se postiže u pravopisnom okviru u situaciji kad postoji više mogućnosti, odnosno više pravila i kad je govornicima ostavljena mogućnost da se opredijele za jedno pravilo koje će imati prednost u odnosu na druga ponuđena. Samo u ekstremnim situacijama dozvoljeno je postići konsenzus izvan pravopisnog okvira kad je to uvjetovano tehničkim ili nekim drugim vanrednim faktorima, uz napomenu da se izašlo iz pravopisnog okvira. Za više informacija ili ako smatrate da je napravljena greška u standardizaciji, pogledajte članak o jezičkim standardima na Wikipediji na bosanskom jeziku.
Na lijevoj strani nalaze se pravilni oblici riječi, koji su podebljani, a na desnoj su nepravilni oblici, koji nisu podebljani. Pravilni i nepravilni oblici odvojeni su crticom. Neke riječi mogu imati 2 ili više pravilnih oblika. Između takvih oblika stoji kosa crta, npr: uvjet/uslov. U slučaju kolebanja između prvog pravilnog oblika i drugog ili drugih bolje je upotrijebiti prvi.
U članku se nalaze i sinonimi, s tim da prvi navedeni sinonim ima prednost i koristi se u naslovima članaka, kategorijama i slično (kako bi se olakšala administracija na Wikipediji i postigla uniformnost) dok se drugi sinonim piše u zagradi, iza prvog. Oba sinonima mogu se naizmjenično koristiti u tekstu.
Npr: hiljada (tisuća) – iljada. Hiljada i tisuća su sinonimi, a iljada je nepravilan oblik. Hiljada ima prednost i koristi se u naslovima članaka, kategorijama i slično dok se i hiljada i tisuća mogu koristiti u tekstovima članaka. 
Ponekad je nakon navođenja oblika neke riječi potrebno navesti i dodatno objašnjenje samog značenja riječi ili neko drugo objašnjenje, a navodi se na kraju reda u zagradi. 
Npr: austrougarski period – austro-ugarski period (napomena: složeni pridjevi pišu se sastavljeno, kao jedna riječ).
Dakle, nakon pravilnog i nepravilnog oblika naveli smo i dodatno objašnjenje u zagradi o vrsti pridjeva i načinu njihovog pisanja.
Napomena: U ovaj članak ne upisujte komentare. Ako želite unijeti neku riječ, a sigurni ste da se ne kosi s pravilima pravopisa bosanskog jezika, možete je navesti u skladu sa gore navedenim uputama. Za sve nedoumice ostavite komentar na stranici za razgovor ili članku o jezičkim standardima.
Struktura rečenice
U bosanskom jeziku, za razliku od novijih tendencija u hrvatskom jeziku, rečenica je najčešće strukturirana tako da nakon punog subjekta dolazi puni predikat bez "lomljenja" subjekta enklitikom i smještanja glagola na kraju rečenice (germanizacija rečenice).
Pravilno napisana rečenica izgleda ovako:
Andeé Malraux uživao je veliki ugled i na Istoku i na Zapadu.
Subjekat je: André Malraux.
Predikat je: uživao je.
Nepravilno napisana rečenica izgleda ovako:
André je Malraux uživao veliki ugled i na istoku i na zapadu.,
gdje je subjekat prepolovljen pomoćnim glagolom jesam (je), dok je glavni glagol (uživao) smješten iza prepolovljenog subjekta. Ovakva tendencija, odnosno germanizacija rečenice primjetna je u hrvatskom jeziku i nije svojstvena tradiciji bosanskog jezika.
Enklitike
Enklitike su skraćeni oblici pomoćnih glagola biti (odnosno jesam) i htjeti (sam, si, je, smo, ste, su; ću, ćeš, će, ćemo, ćete, će) i ličnih zamjenica (me, te, ga, mi, ti, joj, nj, je / ju, nam, vam, im) te povratne zamjenice (se). One nemaju naglasak nego se u izgovoru naslanjaju na naglašenu riječ koja stoji ispred njih. To se odražava i na njihov položaj u pisanoj rečenici, pa je tako neispravno napisati enklitiku neposredno iza interpunkcijskog znaka, tj. nakon umetnutog dijela rečenice (koji može biti odvojen zarezima, crtama ili zagradama), iza kojeg po prirodi jezika, odnosno govora slijedi kratka pauza.
Nepravilno:
André Malraux (čit. Malrô) je bio francuski književnik...
Pravilno:
André Malraux (čit. Malrô) bio je francuski književnik...
Pisanje stranih imena
Imena iz jezika koji se služe latinicom (engleski, francuski, njemački, španski itd.) – mogu se pisati i izvorno (po pisanju) i fonetski (po izgovoru), s tim da prednost treba dati izvornom obliku (fonetski se više koristi u udžbenicima za osnovne škole). Kod manje poznatih imena koja se navode prvi put treba navesti oba oblika. Kad je riječ o udomaćenim imenima / nazivima (a to su većinom geografski pojmovi), njih ne treba mijenjati, tj. pišu se u tom udomaćenom obliku. Pridjevi na -ski nastali od ovih stranih imena pišu se samo fonetski; dakle: Shakespeare – šekspirski, Leipzig – lajpciški. Nazivi stanovnika izvedeni od stranih imena naseljenih mjesta također se pišu fonetski: Bohumljanin (: Bochum), Dablinac (: Dublin).
Imena iz jezika koji se služe ćirilicom transkribiraju se, i to tako da se slova za glasove koji su u datom jeziku isti kao glasovi u našem prenose latiničnim slovima za te glasove (npr., Ч se prenosi kao Č itd), a za ostala ćirilična slova za glasove koje naš jezik nema postoje određena pravila. Primjeri za ruski: e (kad je na početku riječi / sloga i iza drugog vokala) = je; ё = jo; л/н + ь = lj/nj; л/н + e/и = lje/lji/nje/nji; щ = šč (ovo slovo postoji i u bugarskom, ali se iz njega prenosi kao št); ь, ъ = izostavljaju se (kad stoje iza suglasnika na kraju riječi); ы = i; э = e; ю = ju; я = ja. Nastavak -ий (-ij) = -i, a nastavak -aя (-aja) = -a. Dalje, ona tri makedonska slova prenose se ovako: ѓ = đ, ќ = ć, ѕ (izgovara se dz, kao jedan glas) = z.
Imena iz jezika koji se služe ostalim pismima pišu se fonetski. a) Iz kineskog: Kinezi su 1979. pozvali svijet da se pridržava njihove pinyin-transliteracije. Prema njoj, treba pisati Mao Zedong, Lu Xun, Deng Xiaoping, Taiwan. Međutim, kod nas su uobičajeni i oblici Mao Ce Tung i slično i to se i dalje može koristiti, ali treba stvarati uvjete za pridržavanje službene pinyin-transliteracije. b) Iz arapskog: Dvočlana imena pišu se s crticom: Ebu-Leheb, Abdul-Muttalib, Zul-Karnejn. Ako se određeni član upotrijebi samo s prezimenom, onda se piše velikim početnim slovom, npr. El-Arebi, Et-Tarebi. Kad je riječ o skraćenici b. (ibn/bin, bint), ako ona dođe između dvaju članova imena, oba člana mijenjaju se po padežima: Abdullah b. Abbas (nominativ), Abdullaha b. Abbasa (genitiv) itd. Ako se ibn/bint ne skraćuje, na početku imena piše se Ibn-Kesir, a unutar imena Ali ibn Ebi-Talib.
Ovo sve iznad navedeno odnosi se na pisanje stranih imena latinicom u našem jeziku. U ćirilicu se imena uvijek prenose fonetski (vidjeti, npr., Wikipediju na srpskom jeziku).
Rječnik
Sadržaj:
A B C Č Ć D Dž Đ E F G H I J K L Lj M N Nj O P Q R S Š T U V W X Y Z Ž 0–9
A
abdest – avdest
ajvar – hajvar
ako Bog da (kad se nešto uvjetuje Božijom voljom) – akobogda (prilog)
aktualan/aktuelan
alat – halat
Albanci – Šiptari
Allah – Alah
aluminij – aluminijum
ambasada – veleposlanstvo
amidža (stric) – amiđa
audiosnimak – audio-snimak; audio snimak
august (kolovoz) – avgust
australijski/australski
Austro-Ugarska carevina (monarhija) – Austrougarska carevina
Austro-Ugarska – Austrougarska
austrougarski (kad se odnosi na Austro-Ugarsku kao cjelinu)
austro-ugarski (kad se odnosi i na Austriju i na Ugarsku posebno)
automehaničar – auto-mehaničar
autoput – auto-put
avaz – havaz
avion (zrakoplov) – avijon
aždaha – aždaja
B
Babilon – Vavilon
bajrak – barjak
Bajram (blagdan)
bajram-namaz/bajramski namaz – Bajram-namaz (molitva, vrsta ibadeta)
Bajram šerif mubarek olsun/Blagoslovljen ti Bajram časni (bajramska čestitka)
barbarin – varvarin
Bavarska – Bavari(j)a, Bajern, Bayern (engleski, njemački)
Bentbaša – Bendbaša/Bembaša
Banija – Banovina (peripanonska regija u Hrvatskoj, pominje se često u kontekstu sa Likom i Kordunom)
Banja Luka/Banjaluka (napomena: U Banjoj Luci)
bežičan, bežično – bežićan, bežićno
bh./bosanskohercegovački – BH., b-h, be-ha, BE-HA
Bitka za Pofaliće
bici/bitki – bitci (dativ/lokativ riječi bitka)
Bizant – Vizant
Bochum – Bohum (ali: Bohumljanin – Bochumljanin)
Bosanska krajina – Bosanska krajina, Bosanska kraina
Bosanski pašaluk – Bosanski Pašaluk
bošnjački narod – Bošnjački narod, Bošnjački Narod
Božiji – Božji
brđanin (mn. brđani) – brdžanin
brijeg (mn. bregovi/brijezi) – brjeg
C
cijeli – cjeli
Č
čoban – ćoban
Ć
ćevabdžinica – ćevapdžinica, čevapdžinica, ćevapnica
ćevap – čevap
ćirilica – ćerilica, čerilica, čirilica, ćilirica
ćošak – čošak
D
daidža (ujak)- daiđa, dajdža
demokratija/demokracija
diplomatija/diplomacija
djelomično/djelimično
dječko/dečko
Doboj-Istok – Doboj Istok, Doboj istok
Doboj-Jug – Doboj Jug, Doboj jug
domovina – otadžbina (srpski)
Donji Vakuf – Donji-Vakuf
donjovakufski – donjevakufski, donje-vakufski, donjo-vakufski
Drugi svjetski rat – Drugi Svjetski Rat
duhan – duvan
DŽ
džamija – đamija
džak (vreća) – đak
Đ
đak (učenik) – džak
đavo (šejtan, vrag) – džavo
đurđevak – džurdževak
E
efekt – efekat
Europa (mitska ličnost)
Evropa (kontinent) – Europa
F
fudbal – futbal, fusbal
Fudbalski klub "Sarajevo"/FK "Sarajevo" – FK Sarajevo
G
(Gacko)-Gacka-Gacku – (Gacko)-Gackog-Gackom
Gazi Husrev-beg – Gazi Husrev Beg, Gazi Husrev-Beg
glasati – glasovati
gospođica (skr. gđica) – gospodična
H
hambar – ambar
hajde – ajde
Han-Pijesak – Han Pijesak, Han pijesak
helikopter – zrakomlat
hemija – kemija
hereza – jeres, jereza
hiljada (tisuća) – iljada
hirurg – kirurg
historija – istorija
hlor – klor
hljeb (kruh) – hleb
hor (zbor) – kor
Holandija (Nizozemska)
hrđa – rđa
hrđanje – rđanje
hrom (hem. element) – krom
hvala – fala
hvaliti – faliti
hvatati – fatati
I
inozemni – inostrani
internet – INTERNET, Internet
internetska stranica – Internet stranica
islam – Islam (religije se pišu malim početnim slovom)
Istanbul – Istambul, Istambol
Italijan – Talijan
izmijeniti – izmjeniti
izmjena – izmijena
J
jednačina/jednadžba
Jerusalem – Jerusalim, Jeruzalem
jugoslavenski – jugoslovenski
K
kaiš – kajiš
kamion – kamijon
kafez/kavez (krletka) (objašnjenje: krletka je uglavnom kućica za ptice)
kafić – kavić
kahva – kafa, kava
kaseta – kazeta
kasino – kazino
katoličanstvo – katolicizam
Kipar – Cipar
ko – tko
konsenzus – koncenzus
konzistentan
kontroverzno – kontraverzno
korištenje – korišćenje
Koruška – Kärnten, Karintija, Carinthia
Kosovo – Kosmet, Kosovo i Metohija
Kotor-Varoš – Kotor Varoš
krompir – krumpir
kršćanstvo – Kršćanstvo
kuhati – kuvati
Kurban-bajram (blagdan)
kvalitet
kvantitet
L
lahak (G jd. lahka, komp. lakši; određ. vid: lahki; lahku noć)
lahko
lahkomislen
lezbijka
lijepo – ljepo
LJ
ljetni – ljetnji
M
Mađar/Madžar
Makedonija – FYRM, Bivša Jugoslavenska Republika Makedonija
mašallah – mašAllah (nepravilna upotreba velikog slova)
mehak – mek (v. lahak)
Mesopotamija – Mezopotamija
metod(a)
milion – milijon, milijun
minuta – minut
mrkva (šargarepa)
N
naočale/naočare
naprimjer/npr. – na primjer, primjerice
naranča/narandža – naranća, naranđa
naslijeđe – nasljeđe
nasljednik – naslijednik
nauka/znanost
Nijemac – Njemac
nešto – nešta
Novi zavjet – Novi Zavjet
NJ
Njemačka – Nijemačka, Njemaćka, Nijemaćka
Njemica – Nijemica
O
odsjek – odsijek
okean – ocean
Omer-paša – Omer Paša, Omer-Paša
općina – opština
orijent – orjent
Orijent (Istok – istočne zemlje i narodi)
orijentacija – orjentacija
Osnovna škola "Safvet-beg Bašagić"/OŠ "Safvet-beg Bašagić" – Osnovna škola Safvet-beg Bašagić
otkad/od kada – odkad
osmanlijski/osmanski – otomanski
Osmanlijsko/Osmansko carstvo – Otomansko carstvo
Osmanlije – Otomani
otcijepiti – odcijepiti, odcjepiti
otcjepljenje – odcjepljenje
ovdje – ovde, ovdi, ovđe
P
pasoš – putovnica
Perzija – Persija
pijun – piun
planeta – planet
ponedjeljak – ponedeljak
posjeta – posjet
poslijeratni
posljednji – poslednji
potpredsjednik – podpredsjednik
pozorište (teatar) – kazalište
prethistorija
prijestup/prestup
prijevod/prevod
prijevoz/prevoz
privreda – gospodarstvo
projekt – projekat
promaha (propuh) – promaja
Prvi svjetski rat – Prvi Svjetski Rat
puhati – duvati
R
radiosignal – radio-signal; radio signal
računar (kompjuter) – računalo
razvoj (razvitak)
redovno – redovito
rejon/rajon
riža (pirinač)
rječnik – riječnik
rijedak/rijetka/rijetko – rjedak/rjetka/rjetko
rjeđi – rijeđi
Romi – Cigani
Rumunija – Rumunjska
Rusija (Ruska Federacija)
S
sagovornik/sugovornik
saopćenje – priopćenje, saopštenje
sapun – safun
saradnik/suradnik
savremeni/suvremeni
sedmica – tjedan, ned(j)elja
sekunda – sekund
sistem – (sustav)
Sjedinjene Američke Države (Sjedinjene Države) – Sjedinjene Američke države, Sjedinjene američke države
Skender-Vakuf – Skender Vakuf
Slaveni – Sloveni
slijèdēći (nekoga/nešto) – sljédēći
Slovenac
slovenski – slovenački
službenik – dužnosnik
sljedēćī/slijèdēćī (u nizu)
Smail-aga – Smailaga, Smail-Aga
smjer – smijer
snimak – snimka
sport – šport
srednji vijek – Srednji vijek
Srem/Srijem (prid. sremski)
sretan – srećan
stadion – stadijon
staja/štala
Stari zavjet – Stari Zavjet
suh – suv
sumnja – sumlja
Sveto pismo – Sveto Pismo
Š
Štajerska – Styria, Steiermark
štala
Švicarska – Švajcarska
T
tačka – točka
takmičenje (natjecanje)
također – takođe
teritorij(a)
tok – tijek
trenutno – trenutačno
truhlo – trulo
truhnuti – trunuti
tužilac – tužioc (u nominativu jednine; ali tužilaca – tužioca u genitivu množine)
TV-serija – TV serija
U
učestvovati – sudjelovati
udovica – hudovica
upotreba – uporaba
upotrijebiti – upotrebiti
u redu (tj. dobro) – uredu
uvjet (uslov)
V
videokaseta – video-kaseta; video kaseta
vikipedijski članak – Wikipedijski članak (pravilo br. 5 o pisanju pridjeva na -ski nastalih iz riječi stranog porijekla u pravopisu)
vizualan/vizuelan
Vlašić – Vlašič
voz – vlak
vrijedan – vrjedan [ali: vredniji – vr(i)jedniji]
Z
Zabranjeno pušenje – Zabranjeno Pušenje (muzički bend)
zahtijevati – zahtjevati
zaliv/zaljev
zvaničnik – dužnosnik (nova riječ u hrvatskom jeziku)
Ž
žutjeti (postajati žut)
žutiti (činiti nešto žutim)
W
Wikipedia – Wikipedija (u nominativu se piše kao i u engleskom jeziku, iz kojeg je preuzeta riječ)
Wikipediji – Wikipedii (u ostalim oblicima dodaje se slovo j, npr: članak na Wikipediji)
Wikipedijin – Wikipediin
Literatura
Prilikom potvrđivanja ispravnosti pojedinih riječi koristimo se sljedećom literaturom o bosanskom jeziku, ali, pored toga, i nekim karakterističnim rječnicima iz srpskohrvatskog jezika kad se radi o pisanju stranih riječi:
Gramatika bosanskoga jezika, Dževad Jahić, Senahid Halilović, Ismail Palić
Rječnik karakteristične leksike u bosanskome jeziku, Alija Isaković
Gnijezdo lijepih riječi (pravilno-nepravilno), Senahid Halilović
Pravopis bosanskoga jezika, Senahid Halilović, 1996.
Pravopis bosanskoga jezika - priručnik za škole, Senahid Halilović, 200.
Bosanski, hrvatski, srpski: aktuelni pravopisi. Sličnosti i razlike, Hasnija Muratagić-Tuna
Veliki rječnik stranih riječi, Bratoljub Klaić
O bosanskom jeziku, o propadanju Bosne, i ... o vama, Midhat Riđanović
Također pogledajte
Pravopis bosanskog jezika
Usporedna tabela biblijskih i kur'anskih imena u bosanskom jeziku
Vanjski linkovi
Gnijezdo lijepih riječi (pravilno-nepravilno u bosanskom jeziku)
Preuzeto iz "https://bs.wikipedia.org/w/index.php?title=Wikipedia:Pravilno-nepravilno_u_bosanskom_jeziku&oldid=3521220"
Kategorije: WikipediaBosanski jezik
 Ova stranica je posljednji put izmijenjena na datum 31 maj 2023 u 11:17.
Tekst je dostupan pod slobodnom licencom Autorstvo-Dijeliti pod istim uvjetima;
mogu se primijeniti i dodatni uvjeti. Korištenjem ovog sajta slažete se s uvjetima korištenja i pravilima o privatnosti. Wikipedia® je zaštitni znak neprofitne organizacije Wikimedia Foundation, Inc.
Pravila o privatnosti
O Wikipediji
Odricanje odgovornosti
Kodeks ponašanja
Mobilni prikaz
Razvojni programeri
Statistika
Izjava o kolačićima
Uključi/isključi ograničenu širinu sadržaja