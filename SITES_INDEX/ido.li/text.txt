Ido - Generala informi pri la Linguo Internaciona / Generala informi pri agadi favore la Linguo Internaciona Ido 
 
IDO • Linguo Internaciona • Universala • Neutra • Facila
English 
Deutsch
Français
 Plusa lingui
Generala informi pri agadi favore la Linguo Internaciona Ido
recenta modifiki -
serchez:
    
modifikez -
      historio -
      imprimez
 
      Vu esas la
        
        esma vizitanto di ca ret-situo 
 Specala ofro
Libro-ofro dil Germana Ido-Societo r.a.
  Ido-Situi
Chefpagino
Nekrologo e kondoli pri Jacques Bol (1922 - 2009)
Internaciona Idokonfero 2023
Internaciona Idokonfero 2022
Internaciona Idorenkontro 2019
Ido : uma lingua moderna
Ido : una lengua moderna
Ido : linguo moderna
Ido : a Modern Language
L’ido : une langue moderne
Ido : eine moderne Sprache
La dijitala Ido-revueyo
Generala IDO - LIBREYO
Ido-libri o broshuri, qua aparis en 2018
Tradukuri e literaturaji original ed Idofilmeti da Brian Drake
Literaturaji original e tradukita da Tiberio Madonna
Literaturaji tradukita da James Chandler
Tradukuri e literaturaji original da Gonçalo Neves
Arkivo kun PDF-versioni di "KURIERO INTERNACIONA" enretigita da Frank Kasper
Ido-Kulturo
La ret-situo di ULI
Progreso
Ad~avane
Arkivo di Progreso che Wikipedio
Ido-Saluto! Arkivo
Ido-Saluto! Inhalt Kontenajo
Plusa Ido-revui
Persona hempagini da Idisti
Ido-Blogi
Ido-libreyi
Idopioniri
Ido-konferi e renkontri
La babileyo: Jovdio 21:00-22:00
Nun esas (Idoday) 05:23 MET
A4-Kalendario 2023
A5-Kalendario 2022
A4-Kalendario 2022
A5-Kalendario 2021
A4-Kalendario 2021
A4-Kalendario 2020
A4-Kalendario 2019
A4-Kalendario 2018
A4-Kalendario 2017
A4-Kalendario 2016
A4-Kalendario 2013
A4-Kalendario 2012
Selekto di Ido-literaturaji publikigita e komendebla ye Lulu.com
 Interretala dicionarii
Interaktiva dicionarii
Dicionarii di Dyer
 Ido-uzantogrupi
Lernez Ido! - Ido-retaro
Ido-Radio-Amatori
 Diversa texti, literaturaji, Idokursi ed Idofilmi
Tradukuri ed originala literaturaji ed Idofilmeti da Brian Drake
Originala literaturaji e tradukuri da Tiberio Madonna
Koreana kurso pri la Idala gramatiko bazala
Kurseto por infanti da Antonio Martinez (Hispania)
Haiku Ido ed altra poemi
"La Princeto", tradukita da Fernando Tejon
Kompleta Gramatiko Detaloza
Universala metodo
Pesch Radikaro
Nevez SIL
Nova vorti (1988-2002)
Nova vorti (1988)- Wiki - html
Nova vorti (2002)- Wiki - html
Nia justifiko
LA MISTERIO DI VALO BOSCOMBE
Wilhelm Ostwald
La Biblioteko di Babel
Historio di nia linguo (da prof. Otto Jespersen)
Historio di nia linguo (da Henry Jacob)
Kyoto - la sola posibleso
Kolekturo de rakonti da le Grimm
Dek docoletri lektita da Steve Walesch
Italiana Ido-propagilo da samideano Zangoni
Mi lernas Idon (lernolibro kaj vortaro por Esperantistoj)
  Plusa Situi
Germana Ido Societo
Idoamiki Berlin
Ido-France
La Nord-Amerikana Ido-Societo
Wikipedio di Ido
Ido Sonora - Ido-podkasti
Ido-dicionarii en diversa lingui
L'arkivo dil olima Editerio Krayono
  Idofonduri
Hellmut-Röhnisch-fonduro
Ido-fonduro Juste&Co
 Wiki interna
WikiSandbox
Interna
Documentation Index
 modifikez flanko-bendo
Impressum: / Impresumo:
Inhaber der Internetpräsenz www.ido.li:propietanto dil retsituo www.ido.liDeutsche Ido-Gesellschaft e.V.Germana Ido-Societo r.a.c/o ver.di BerlinFB 8 / AG IdoKöpenicker Str. 30D- 10179 Berlin
Generala informi pri agadi favore la Linguo Internaciona Ido
Ido esis developata da la Delegaciono por l'Adopto di Internaciona Helpolinguo, qua kunvenis en Paris, 1907 (College de France).
Virtuala Idovideorenkontro che Jitsi
Singla-saturdie, inter kloki 15:30 e 17:30 UTC=GMT (kloki 16:30 e 18:30 MET), 
eventas Virtual Ido-Konfero Internaciona che Jitsi.
Vi omna esez bonvenanta! Parolez Ido! Askoltez Ido!Por partoprenar la konfero, voluntez kliktar hike.Video da Brian Drake kun informi pri quale acesar ed uzar Jitsi trovesas hike.Por spektar kelka filmeti, qui enrejistresas dum ta video-konferi, kliktez hike.
Diversa produkti kun Ido-motivi komendebla che Redbubble
Samideano Patrice Leiteritz kreis diversa produkti quale kamizi, tasi e cetere kun Ido-motivi, qua esas komendebla e komprebla che Redbubble.La kreinto dil produkti recevas mikra parto dil preco. Patrice donacos ica parto al Ido-organizuri.L'Anglalinguala situo kun l'Ido-produkti trovesas hike.La Germanlinguala situo kun l'Ido-produkti trovesas hike.  
Aktivesi dil Idistaro ed altra aktivesi ed eventi favore Ido depos la yaro 2018
[VIDEO] Ido - Vakanco sur l'insulo Krk en Kroatia
Saturdio 2023-08-19: D-ro Thomas Schmidt publikigis video pri sua vakanci sur l'insulo Krk (Kroatia) 2023 en Ido e kun subtituli en Ido. Ica video esas spektebla od querebla hike.
Kin libreti da Jason Colavito
Lundio 2023-08-14: Brian E. Drake tradukis kin libreti da Jason Colavito pri temi historiala, mitologiala, literaturala, e ciencala: Hororo e cienco, pri la hororo-jenro e cienco; Frauda lanfelo pri la uzo di mitologio ed historio por ofrar baroka teorii; La Origini di la spaco-dei pri la influo di la verki di H. P. Lovecraft por la teorio pri anciena astronauti; Anciena bombi atomala pri la aserto ke milito nukleala eventis dum anciena epoki; e Misterii di anciena Nord-Amerika pri teorii ke Kristoforo Kolombo ne unesme deskovris le Amerika. Indexo dil verki enkargita trovesas hike.
Ido-konfero 2023 eventis inter la 05ma e 09ma di julio 2023 en Kassel (Germania)
La Germana Ido-Societo r.s. aranjis internaciona Ido-konfero 2023 dum la tempo inter la 05ma di julio 2023 e la 09ma di julio 2023 en Kassel pro ke en yaro 2023 esas la 100ma aniversario dil Ido-konfero 1923 en ca Germana urbo. Anke la eminenta Idisto ed olima prezidanto di ULI Hellmut Röhnisch naskis ed edukesis en Kassel. Pro to ni povis same quale en Dessau aktive promocar nia renkontro en la lokala jurnalaro. Hike trovesas videofilmeti kun raporti pri la tri dii dil renkontro e pri la konfereyo e sis videofilmeti che Youtube e kelka fotografuri facita en Kassel.
KURIERO INTERNACIONA N° 02,03,04/2022 enretigesis
Lundio 2023-07-03: Frank Kasper enretigis KURIERO INTERNACIONA N° 02,03,04/2022 da Jean Martignon. Ol esas gratuite deskargebla hike
Samideano Alfred Neussner mortis evinta 95 yari
Jovdio 2023-06-29:
La famoza Germana Idisto Alfred Neussner mortis ye la 16ma di junio 2023 en Berlin en la evo di 95 yari.Nekrologo pri Alfred Neussner trovesas hike.
Publikigesis POSTA MUNDI, numero 41
Sundio 2023-06-18: Samideano Partaka maxim volunte deziras informar vi omna, ke recente publikigesis 
nova numero dil jurnalo POSTA MUNDI, nome PM#41, qua kontenas, i.a., 
du texti en Idolinguo: un da Valodnieks (Thomas Schmidt) e l'altra da Partaka ipsa.Ca numero esas facile e direte deskargebla hike.
Ila Profeto
Saturdio 2023-05-20: Samideano Gonçalo Neves kun joyo anuncas ke jus aparis yena Ido-verko:Khalil Gibran: Ila Profeto. Unesma libra edituro. Tradukita da Partaka. Espinho: Editerio Sudo 2023. 75 p. (pdf-edituro).Ol esas direte deskargebla hike.On povas anke lektar o foliumar ol, sen deskargar ol hike.
Nigra Amazono di Marso
Lundio 2023-04-24: Nigra Amazono di Marso, cienco-fiktivajo da Leigh Brackett, tradukita da Brian E. Drake. Erik Jon Stark, Terano ek Merkurio, luktas kontre la Lordo Kiaran e lua volfatra klani e kombatas la stranja enti ultre la Pordi di Morto qui volas vinkar Marso. Ol enkargesas che la retsituo archive.org. Indexo dil verki enkargita trovesas hike.
Ido-Saluto 1/2023 editesis e transsendesis
Saturdio 2023-04-22: Ido-Saluto! edituro 1/2023, la revuo dil Germana Ido-Societo
editesis e transendesis a la membri di GIS ed abonanti.La kontenajo di Ido-Saluto! 1/2023 trovesas hike.
Internaciona Ido-konfero inter la 05ma e 09ma di julio 2023 en Kassel (Germania)
Sundio 2023-04-02: La Germana Ido-Societo r.s. publikigis invito al Internaciona Ido-konfero 2023, qua eventas dum la tempo inter la 05ma e 09ma di julio 2023 en Kassel (Germania). La invito trovesas hike.
Ad-avane nr. 36 redaktesis e transsendesis
Saturdio 2023-04-01:  Ad-avane!, ofical organo dil Hispan Ido-Societo, numero 36, kolorizita, 48 pagini, glacita papero, interesiva kontenajo, redaktesis e transsendesis. Indexo di Ad-avane 36 trovesas hike.
Publikigesis dika e richa numero di POSTA MUNDI, numero 40
Lundio 2023-03-27: Jus aparis la 40ma numero dil jurnalo POSTA MUNDI, kontenanta, sur 37 pagini, 11 texti en 9 *planifikita lingui: Ido (3), Esperanto (1), Ikuso (1), Interlingua (1), Interromanico (1), Lingua Nostra (1), Occidental/Interlingue (1), Populido (1) e Romance Neolatino (1), da 7 autori (Victore Leve, Gonçalo Neves, Dorlota, Daniele Pesce, Partaka, Thomas Schmidt ed Aleshandre).Ca numero esas facile e direte deskargebla hike.
KURIERO INTERNACIONA N° 1/2022 enretigesis
Venerdio 2023-03-03: Frank Kasper enretigis KURIERO INTERNACIONA N° 1/2022 da Jean Martignon. Ol esas gratuite deskargebla hike
Nova retsituo por deskovrar ed explorar Ido "lernez.com"
Jovdio 2023-03-01: Samideano Gilles-Philippe kreis nova retsituo en diversa lingui por deskovrar ed explorar Ido.La frontispico dil retsituo trovesas hike.
Ido-Saluto 4/2022 editesis e transsendesis
Venerdio 2023-02-10: Ido-Saluto! edituro 4/2022, la revuo dil Germana Ido-Societo
editesis e transendesis a la membri di GIS ed abonanti.La kontenajo di Ido-Saluto! 4/2022 trovesas hike.
Ido-verki aparinta en 2022
Jovdio 2022-01-05: Samideano Gonçalo Neves  jus publikigis, en sua blogo, artiklo pri omna Ido-verki aparinta en 2022. Ol trovesas hike.
Ido- La bela dormanto (3ma parto)  (0' 43'') **** 
Sundio 2023-01-01: La bela dormanto (3ma parto)  (0' 43'') ****  publikigis che YouTube.Ol esas spektebla hike.
Me pensas ofte a Piroshka publikigis kom papera libro 
Venerdio 2022-12-23: Samideano Gonçalo Neves anuncas la publikigo di yena papera Ido-libro:Hugo Hartung: Me pensas ofte a Piroshka. Ich denke oft an Piroschka. Tradukuro: Günter Schlemminger. Berlin: Germana Ido-Societo, 2022. 344 p. (Ido-lektajo, kayero 8).Plusa informi pri ica libro trovesas hike.
La Horo dil Diablo enretigita
Merkurdio 2022-12-21: Samideano Gonçalo Neves informas ke aparis yena Ido-verko:Fernando Pessoa: La Horo dil Diablo, fantastika rakonto tradukita da Gonçalo Neves. Kun prefaco e noti dal tradukinto. Espinho: Editerio Sudo, 2022. 51 p. (pdf-edituro). Ol esas direte  e gratuite deskargebla hike.On povas anke foliumar e lektar ol en la reto, sen deskargar hike.Yen olua deskripto sur la dopa kovrilo.
Ido- Mea vidcirklo
Saturdio-2022-12-10: Mea vidcirklo, kanto en Ido publikigis che YouTube.Ol esas spektebla hike.
Ido-dicionario da Cornioley enretigita
Jovdio 2022-12-08: Samideano Gonçalo Neves recente enretigis yena anciena verko:Ido-vortaro oficala redaktita segun la decidi dil kompetent organi dil Uniono por la Linguo Internaciona da Hans Cornioley.Plusa informi pri l'enretigo trovesas hike.Ol esas direte deskargebla hike.On povas anke konsultar e foliumar ol, sen deskargar hike.
"International Language Ido - Your First Conversation"
Jovdio 2022-12-08: Samideano Patrice Leiteritz facis diskurso pri Ido en Angla che la virtuala linguoferio EXPOLINGUA.La diskurso esas deskargebla hike.
La garsonino, kansono en Ido-linguo
Venerdio 2022-12-02: Elegant Vampire kantis "La garsonino" en Ido segun poemo da samideano Gonçalo Neves.La kanto esas deskargebla hike.
"SOMITO-RENKONTRO KUN DEO", original Ido-verko da PARTAKA
Jovdio 2022-12-01: Samideano Partaka kreis originala Ido-verko "SOMITO-RENKONTRO KUN DEO".La verko esas deskargebla hike.
Ido-Saluto 3/2022 editesis e transsendesis
Merkurdio 2022-11-30: Ido-Saluto! edituro 3/2022, la revuo dil Germana Ido-Societo
editesis e transendesis a la membri di GIS ed abonanti.La kontenajo di Ido-Saluto! 3/2022 trovesas hike.
KURIERO INTERNACIONA N° 1/2022 transsendesis
Mardio 2022-11-29: La paperala edituro di KURIERO INTERNACIONA N° 1/2022 da Jean Martignon transsendesis al abonanti.
KURIERO INTERNACIONA N° 4/2021 enretigesis
Mardio 2022-11-29: Frank Kasper enretigis KURIERO INTERNACIONA N° 4/2021 da Jean Martignon. Ol esas gratuite deskargebla hike.
Publikigesis POSTA MUNDI, numero 39
Mardio 2022-11-22: Nia samideano Partaka volunte informas vi omna, ke recente publikigesis nova numero dil jurnalo POSTA MUNDI, nome PM#39, qua kontenas, i.a. du texti en Ido, un da Gonçalo Neves e l'altra da Partaka ipsa.Ca numero esas facile e direte deskargebla hike.
Idokalendario por la yaro 2023 kreesis e publikigesis
Jovdio 2022-11-17: Nia Germana samideanino Gerhild Drogi anke por la yaro 2023 kreis Idokalendario en formato A4. La kalendario por imprimar trovesas hike.
La Granda Gatsby
Jovdio 2022-11-15: La Granda Gatsby, la famoza Usana romano da F. Scott Fitzgerald, tradukita da Brian E. Drake. Lu enkargis ol che la retsituo archive.org. Indexo dil verki enkargita trovesas hike.
Princino di Marso
Jovdio 2022-10-27: Princino di Marso, l'unesma romano da Edgar Rice Burroughs, qua kreis la famoza Tarzan, tradukita da Brian E. Drake. Jon Karter misterioze transportesas a Marso, ube il salvas la princino Deja Toris e vinkas omna enemiki. Lu enkargis ol che la retsituo archive.org. Indexo dil verki enkargita trovesas hike.
Ad-avane nr. 35 redaktesis e transsendesis
Sundio 2022-09-25:  Ad-avane!, ofical organo dil Hispan Ido-Societo, numero 35, kolorizita, 48 pagini, glacita papero, interesiva kontenajo, inkluzite kelka artikli pri Ido-temi: ultre altro "Idala Niuzi en Hispania" (p.5) e "Nia pioniri: "Victoria Zárate Zurita" (p. 36-37) redaktesis e transsendesis. Indexo di Ad-avane 35 trovesas hike.
Sonny Tabor sur la nivoza voyo
Sundio 2022-09-11: Sonny Tabor sur la nivoza voyo, romaneto pri la Westala Usa, tradukita da Brian E. Drake. Sonny Tabor, pro fals akuzo pri banko-spolio, mustas luktar kontre ed ushero ed la vera banditi. Lu enkargis ol che la retsituo archive.org. Indexo dil verki enkargita trovesas hike.
Plu kam 10.000 Ido-frazi  trovesas nun che Tatoeba ed Ido duminstante trovesas ye la rango 55 de 418 lingui!
Sundio 2022-09-11: Pauline Auster informas, ke che Tatoeba depos hodie trovesas plu kam 10.000 frazi en Ido! Tatoeba esas populara interretpagino en qua on povas tradukar frazi en multa lingui. Se vi anke volas tradukar frazi en Ido che Tatoeba vi esas bonvenanta!
Dek nokti en drinkeyo - sobreso-melodramo
Venerdio 2022-09-09: Dek nokti en drinkeyo, famoza sobreso-melodramo, tradukita da Brian E. Drake. Lu enkargis ol che la retsituo archive.org. Indexo dil verki enkargita trovesas hike.
Internaciona Ido-renkontro 2022 en Dessau
Lundio 2022-08-29: Okazione dil 100ma aniversario dil Internaciona Ido-konfero 1922 en Dessau eventis jubilea internaciona Ido-renkontro dum la tempo inter la 25ma di agosto 2022 e 29ma di agosto 2022 en Dessau.Fotografuri dil renkontro  trovesas hike.Video pri la Heinrich-Peus honorumo  trovesas hike.
Salutkarto dil Idorenkontro en Dessau
Venerdio 2022-09-19: Quale propozita da Eberhard Scholz la partopreninti en l'Internaciona Ido-renkontro sendis salutkarti a ti, qui ne povis partoprenar e qui explikis la deziro recevar ol, qua kom pdf-dokumento trovesas hike.
Anciena tradiciono okazione di Internaciona Idokonferi
Sundio 2022-08-14: Samideano Eberhard Scholz atencigis che l'Ido-forumo "Idistaro" a tradiciono flegita dal'Idokonferinti. Li sendis postkarti a ti, qui ne povis partoprenar la konferi. Plusa informo e propozo da Eberhard Scholz esas lektebla hike.
NOVA VORTI Listo 1 2022 aprobit ed oficaligita da ULI
Sundio 2022-07-31: Samideano Gonçalo Neves enretigis "NOVA VORTI Listo 1 2022 aprobit ed oficaligita da ULI"kom pdf-edituro.Konsultebla hike. On anke direte povas deskagar la failo hike.
Ido-lernolibro por Portugalan-linguani
Venerdio 2022-07-22:  Pos preske sis-monata laboro tandem aparis la 464-pagina Ido-lernolibro por Portugalan-linguani da samideano Gonçalo Neves.La verko esas konsultebla hike.On anke direte povas deskagar la pdf-libro hike.
Cirkume 29 000 artifical objekti esas en orbito cirkum la Tero
Saturdio 2022-07-16: Samideano Xavier Dewidehem (Francia) informis che a Google-Idoforumo "Idistaro", ke cirkume29 000 artifical objekti esas en orbito cirkum la Tero.La tota informo trovesas hike.
Utila verko da Gilles-Philippe Morin enretigis
Sundio 2022-07-10: Samideano Gonçalo Neves enretigis yena verko:Gilles-Philippe Morin: Suplemento al Kompleta Gramatiko Detaloza. Saguenay, Kanada: autoro 2022. 8 p. (pdf-edituro)
Konsultebla hike.On anke direte povas deskagar la failo hike.
Ido-Saluto 2/2022 editesis e transsendesis
Venerdio 2022-07-06: Ido-Saluto! edituro 2/2022, la revuo dil Germana Ido-Societo
editesis e transendesis a la membri di GIS ed abonanti.La kontenajo di Ido-Saluto! 2/2022 trovesas hike.
Publikigesis POSTA MUNDI, numero 38
Merkurdio 2022-06-29: Nia samideano Partaka volunte informas vi omna, ke recente publikigesis nova numero dil jurnalo POSTA MUNDI, nome PM#38, qua inkluzas 6 texti en 5 *planifikita lingui: Ido (2), Esperanto (1), Latino Sine Flexione (1), Populido (1), Ikuso (1) ed Ekumenski (1). Ca numero esas facile e direte deskargebla hike.
Germana Ido-Societo prizentesis ye EXPOLINGUA 2022 en Berlin
Mardio 2022-06-28: La Germana Ido-Societo prizentesis ye linguoferio EXPOLINGUA 2022, qua eventis inter la 24ma e 25ma di junio 2022 en Berlin. Filmeto pri ica evento trovesas hike.
fana: Nova konstruktita linguo por amuzar ni
Sundio 2022-06-26: Brian Drake kreis nova konstruktita linguo di supozita homi di la fora futuro, fana. La libro inkluzas detaloza gramatiko, vortaro, e lekto-libro kontenanta plura originala poemi, rakonti, romaneti, dramato, drolaji, ed aforismi, omno tradukita aden Ido. Ol trovesas hike.  Indexo dil verki enkargita da Brian Drake trovesas hike.
Samideano Don Gasper vizitis la Mez-Frankoniana urbo Nuernberg
Sundio 2022-06-19: Samideano Don Gasper de Britania dum la tempo inter la 12ma di junio e la 18ma di junio 2022 vizitis lua longyarala amiko Frank Kasper en Nuernberg (Germania).Filmeto kun fotografuri pri du exkursi en l'urbo trovesas hike.
Ido-Saluto 1/2022 editesis e transsendesis
Venerdio 2022-06-10: Ido-Saluto! edituro 1/2022, la revuo dil Germana Ido-Societo
editesis e transendesis a la membri di GIS ed abonanti.La kontenajo di Ido-Saluto! 1/2022 trovesas hike.
(provizora) Programo dil Internaciona Idokonfero 2022 en Dessau (Germania) publikigigis
Sundio 2022-06-05: La (provizora) programo dil Internaciona Idokonfero 2022, qua eventos dum la tempo inter la 25ma ed 28ma di agosto 2022 en Dessau (Germana) publikigigis. Ol trovesas hike.
Anuncformulario pro anuncar la partopreno trovesas hike.
Kamizi okazione dil Ido-renkontro 2022 en Dessau
Saturdio 2022-06-04: Patrice Leiteritz projetis kamizi okazione dil Ido-renkontro 2022 en Dessau.La kamizi esas komendebla hike.
KURIERO INTERNACIONA N° 3/2021 enretigesis
Sundio 2022-05-22: Frank Kasper enretigis KURIERO INTERNACIONA N° 3/2021 da Jean Martignon. Ol esas gratuite deskargebla hike.
Bibliografio di Ido
Sundio 2022-05-01: Danke la perseveremeso di Tazio Carlevaro, jus aparis recensuro pri "Bibliografio di Ido" en la mayo-numero di "Esperanto", la revuo di UEA.
La verko "Bibliografio di Ido" esas konsultebla (ja de agosto 2020) hike.
Anke esas posibla direte deskargar ol hike.
Publikigesis POSTA MUNDI, numero 37
Sundio 2022-04-24: Nia samideano Partaka volunte informas vi omna, ke recente publikigesis nova numero dil jurnalo POSTA MUNDI, nome PM#37, qua inkluzas i.a., 3 artikli en Ido da Thomas Schmidt, Herder Sa e Partaka ipsa. 
Por lektar e juar POSTA MUNDI, numero 37, voluntez kliktar hike.
La garsonino
Jovdio 2022-04-21: La garnisono, video da Gonçalo Neves publikigis dal kreinto hike.
Ad-avane nr. 34 readaktesis e transsendesis
Jovdio 2022-04-21:  Ad-avane!, ofical organo dil Hispan Ido-Societo, numero 34, kolorizita, 40 pagini, glacita papero, interesiva kontenajo, inkluze du artikli pri Ido-temi: "Quo estis 'Interhelpo'?" (p. 13-15) e "Nia pioniri: Francisco Barbarrosa o Barbarroja 'Acracio Progreso' " (p. 28-32). Indexo di Ad-avane 34 trovesas hike.
La Viro de la nivo
Venerdio 2022-04-01: Brian Drake publikigis sua longa naracanta poemo La Viro de la nivo.  Ol havas cirkume 100 pagini, 2.895 linei e trovesas hike.  Indexo dil verki enkargita da Brian Drake trovesas hike.
Artikli pri Idisti che Wikipedio
Venerdio 2022-03-11: Yen bona projeto por la Idisti skribar artikli pri Idisti che Wikipedio.Quale vi povas vidar, esas tro multa reda ligili sur ica pagino.
Internaciona Dio di Mulieri
Merkurdio 2022-03-09: Ye la 8ma di marto celebresas l'internaciona dio di mulieri. Ta dio agnoskita dal Unionita Nacioni emfazas la lukto por la mulierala yuri e la redukto di la desegalesi inter mulieri e viri. Artiklo pri ica dio trovesas hike.
Hike trovesas imajo da Xavier Dewidehem (Francia).
Nova websituo
Lundio 2022-02-14: Nia samideano Filippo kreis nova websituo por Anglaparolanti, qua prizentas nia linguo, nia komunitato, edc.
La websituo trovesas hike. Voluntez partigar la ligilo!
Ido-Saluto 3/2021 editesis e transsendesis
Sundio 2022-02-06: Ido-Saluto! edituro 3/2021, la revuo dil Germana Ido-Societo
editesis e transendesis a la membri di GIS ed abonanti.La kontenajo di Ido-Saluto! 3/2021 trovesas hike.
KURIERO INTERNACIONA N° 2/2021 enretigesis
Saturdio 2022-01-29: Frank Kasper enretigis KURIERO INTERNACIONA N° 2/2021 da Jean Martignon. Ol esas gratuite deskargebla hike.
Ido-blogo kontenanta tradukuri di poemi e kansoni
Sundio 2021-01-23: Nia samideano Igor Vinogradov havas blogo, quan il nutras per tradukuri di poemi e kansoni de diversa lingui (precipe del Rusa). La blogo trovesas hike. 
Raporto pri l'Internaciona Ido-renkontro 2021 en Suedia
Sundio 2022-01-16: Raporto pri l'internaciona Ido-renkontro 2021, qua eventis dum la tempo inter la 24ma e 26ma di septembro 2021 en Malmoe (Suedia) trovesas hike.Ica raporto redaktesis da Hans Stuifbergen (Hilversum/Nederlando).
2021: NORMALA YARO EN LA IDO-LITERATURO
Sundio 2022-01-16: Gonçalo Neves prizentas detaloza datumi pri la 9 Ido-verki, da 4 autori ed/o tradukinti, publisita en 2021, di qui la totala pagino-nombro amontas a 1.377. Ol trovesas hike.
Winnie-la-Pu - libro por pueri
Venerdio 2022-01-14: Winnie-la-Pu, famoza libro por pueri da A. A. Milne, tradukita da Brian E. Drake. Lu enkargis ol che la retsituo archive.org. Indexo dil verki enkargita trovesas hike.
Video: Felica Nov-Yaro 2022
Saturdio 2022-01-01: Pauline facis mikra video che YouTube en Ido en qua vi povas audar elua deziri e projeti por la yaro 2022. La video havas sub-tituli en Ido. Hike vi povas spektar la video.
Dijitala Ido-vortaro
Mardio 2021-12-28: Nia samideano Detlef kreis vortaro en la interreto per qua on povas serchar Ido vorti e Germana vorti.Hike esas la ligilo. Ol esas tre utila. 
Artiklo pri Ido en Esperanto-revuo
Lundio 2021-12-27: En la Esperanto-revuo Kataluna Esperantisto (n-ro 370, p. 9-12) aparis yena artiklo da Gonçalo Neves:"Naskiĝo kaj mallonga historio de Ido".L’artiklo, segun-fakta, sat detaloza (4 pagini, 42 ped-noti e 26 bibliografiala referi) ed ilustrita per du fotografuri (pri l’unesma Ido-kongreso e L. de Beaufront) selektita dal redakterio (qua ipse invitis Gonçalo skriptar ol), esas deskargebla hike. 
Ido-kalendario 2022 en formato A5 por imprimar
Lundio 2021-12-27: Nia samideano Itziar Gartzia anke por la yaro 2022 kreis e publikigis IDO-kalendario en formato A5.La kalendario esas deskargebla hike. 
Nova tradukuro di populara romano
Sundio 2021-12-19: La Kin Kameleoni, krimino-romano de 1932 pri la famoza heroo La Ombro, tradukita da Brian E. Drake. Lu enkargis ol che la retsituo archive.org. Indexo dil verki enkargita trovesas hike.
Detaloza recensuro pri Ido-verko
Sundio 2021-12-05: Jus aparis, en la Esperanto-revuo Literatura Foiro (n-ro 314, p. 369-375), tre detaloza (7-pagina) recensuro da Claude Gacond pri yena Ido-verko:
Tazio Carlevaro, Reinhard Haupenthal, Tiberio Madonna, Gonçalo Neves: Bibliografio di Ido. 3ma edito plubonigita e kompletigita til julio 2020. Bellinzona: “Hans Dubois” 2020. 302 p. La texto da Gacond (kom pdf-dokumemento) esas deskargebla od lektebla hike.
Posta Mundi №36 aparis
Merkurdio 2021-12-01: Partaka informas, ke aparis nova numero dil jurnalo Posta Mundi №36, qua inkluzas, i.a., paro de artikli en Ido (da Thomas Schmidt e da Partaka ipsa) e paro de sat recenta reklami da Gonçalo Neves pri nova Ido-verki, anke en Ido, kompreneble.Posta Mundi №36 esas querebla hike. 
Idokalendario por la yaro 2022 kreesis e publikigesis
Saturdio 2021-11-13: Nia Germana samideanino Gerhild Drogi anke por la yaro 2022 kreis Idokalendario en formato A4. La kalendario por imprimar trovesas hike.
Internaciona Ido-renkontro 2021 en Suedia
Sundio 2021-10-17: Dum la tempo inter la 24ma e 26ma di septembro eventis internaciona Idorenkontro en Suedia.Informo pri la programo e ligo ad interretala pagino kreita okazione dil renkontro (en la Sueda linguo) kun kelka fotografuri trovesas hike.Tradukuro di ica pagino al Germana linguo esas deskovrebla kom pdf-dokumento hike.
KURIERO INTERNACIONA N° 1/2021 enretigesis
Merkurdio 2021-10-07: Frank Kasper enretigis KURIERO INTERNACIONA N° 1/2021 da Jean Martignon. Ol esas gratuite deskargebla hike.
La Socio dil Spektaklo
Saturdio 2021-10-02: La Socio dil Spektaklo, politikala e filozofiala verko da Guy Debord, tradukita da Brian E. Drake. Lu enkargis ol che la retsituo archive.org. Indexo dil verki enkargita trovesas hike.
Video en Ido: COVID 19: Homal foleso sur 100 fotografuri
Venerdio 2021-09-11: Pos sis-monata interrupto, Gonçalo Neves publikigis nova video, ca-foye tri-lingua, sub la titulo:
COVID 19: A loucura humana em 100 fotos / Human madness in 100 photos / Homal foleso sur 100 fotografuri. Ol trovesas hike.
Video en Ido: La inkubo
Sundio 2021-09-05: Pauline kreis nova video en Ido che YouTube e skribis mikra rakonto en elua blogo. La titulo dil rakonto esas "La Inkubo". En ca rakonteto la 13 yari evanta puerino Nele havas inkubo. Regardez la video "La inkubo" hike.
Nova Ido-verko: Anekdoti ed enigmati
Saturdio 2021-08-28: Kun granda joyo Gonçalo Neves anuncas ke, pos longa e sorgoza koveso, aparis yena verko:Partaka: "Anekdoti ed enigmati". Kolekturo de 56 original anekdoti e plusa explikanta texto, kun prefaco da Gonçalo Neves. Espinho: Editerio Sudo 2021. 118 p. (pdf-edituro) trovesas hike.On povas anke foliumar e lektar ol en la reto, sen deskargar ol hike.
Yarchefkunveno dil Germana Ido-Societo 2021
Saturdio 2021-08-21: La yarchefkunveno dil Germana Ido-Societo eventis en saturdio, la 21ma di agosto 2021 en Grifte proxime a Kassel (Hesia). Yen trovesas kelka fotografuri kun pri la kunveno e pri nia exkursi facita da d-ro Thomas Schmidt, qua anke facis filmeti pri Grifte e pri nia  exkurso a Fritzlar.
Germania en Europan Uniono
Saturdio 2021-08-21: Nia Franca samideano Xavier Dewidehem kaptis l'okaziono di la general asemblo dil Germana Ido-Societo por komunikar la yena imajo di Eurostat pri Germania, olquan lu tradukis aden Ido.Il deziris maxim bona ed agreabla kunveno a nia German amiki!
Ido-Saluto 2/2021 editesis
Saturdio 2021-08-21: Ido-Saluto! edituro 2/2021, la revuo dil Germana Ido-Societo
editesis.Ica edituro honorizas Günter Anton, qua mortis ye 14ma di januaro 2021.La kontenajo di Ido-Saluto! 2/2021 trovesas hike.
Video en Ido: Pauline montras sua skolo
Saturdio 2021-07-17: Pauline kreis nova video en Ido che YouTube, en qua el montras sua skolo kun subtituli en Ido. Regardez la video "Pauline montras sua skolo" hike.
Flago di Ido
Saturdio 2021-07-17: Muzikajo pri la flago di Ido trovesas hike.
Du manifesti
Lundio 2021-07-05: La Manifesto di la Komunista Partiso da Karl Marx ed Friedrich Engels, tradukita da Brian E. Drake. Lu enkargis ol che la retsituo archive.org. Anke la Skribmashin-Manifesto da Richard Polt, mashin-skribita. Lu enkargis ol che la retsituo archive.org. Indexo dil verki enkargita trovesas hike.
[MUZIKO] Ido - Ido-Himno
Saturdio 2021-06-19: Ila Mesajero informis che diversa Ido-forumi, ke che Youtube aperesis video di Ido-himno kun fotografuro, qua montras l'asistinti dil internaciona Ido-konfero en Dessau en la yaro 1922. Ol esas gratuite deskargebla hike.
KURIERO INTERNACIONA N° 1-4/2020 enretigesis
Sundio 2021-06-06: Frank Kasper enretigis KURIERO INTERNACIONA N° 1-4/2020 da Jean Martignon. Ol esas gratuite deskargebla hike.
Deskovro di pikturo Nederlandana
Jovio 2021-06-03: L‘ artajo-kolektero Stuart Pivar dicis, ke il rideskovris verko maestral longe-perdita, titulizita „Auvers, 1890“ da Vincent van Gogh, piktistulo Nederlandana posimpresionista.Plusa informi esas disponebla hike.
Ancienega ed interesiva postkarto en Ido
Jovio 2021-06-03: Partaka deskovris ancienega (1922) e maxim interesiva postkarto en Ido,
qua perfekte lekteblesas e lektindesas.Ol esas disponebla hike.
Dikurso pri Ido che virtuala Expolingua 2020 nun esas disponebla che Youtube
Sundio 2021-05-09: Nia samideano d-ro Detlef Groth prizentis Ido per diskurso che l'virtuala Expolingua 2020. Video pri la diskurso en la Germana linguo sub la tutilo "Ido - eine Sprache für Europa" (Ido - linguo por Europa) nun esas disponebla hike.
Ido-Saluto 1/2021 editesis e transsendesis
Sundio 2021-05-09: Ido-Saluto! edituro 1/2021, la revuo dil Germana Ido-Societo
editesis e transsendesis a la membri di GIS ed abonanti.La kontenajo di Ido-Saluto! 1/2021 trovesas hike.
Samideano Patrice Leiteritz prizentis Ido che virtuala Spring Expolingua
Saturdio 2021-04-17: Nia samideano Patrice Leiteritz prizentis Ido per diskurso che l'virtuala Spring Expolingua ye la 27ma di marto 2021. Video pri la diskurso en la Germana linguo sub la tutilo "Ido- zum ersten Gespräch in 30 Minuten" ("Ido - al unesma konversado en 30 minuti") esas disponebla hike.
Video pri haiku-i ed Ido.
Jovdio 2021-04-01: Antonio Martinez prezentas hike video pri la voci dil haiku en Ido-Linguo facita da Valenciana amiko e kun la korektigita haiku-i da Partaka. La video trovesas hike.
Nekrologo pri Günter Anton (* 1929-12-29   ✝ 2021-01-14)
Merkurdio 2021-03-31: La yaro 2021 komencis por nia Germana Ido-Societo kun trista novajo. La ex-prezidanto di la Germana Ido-Societo ed ex-prezidanto di la internaciona Ido asociuro ULI Günter Anton mortis ye la 14ma di januaro 2021 pro la Korona-viruso.Ilua filiino Cornelia Anton informis ni pri ilua morto.Ankore ye la 27ma di decembro 2020 Günter Anton festis kun sua familio sua 91ma naskodio.Nekrologo pri Günter Anton trovesas hike.
La Tragedio di Iulius Caesar - dramato da William Shakespeare
Lundio 2021-03-29: La dramato da William Shakespeare, tradukita da Brian E. Drake aden Ido-verso. Lu enkargis ol che la retsituo archive.org. Indexo dil verki enkargita trovesas hike.
Koresteno
Mardio 2021-03-30: Gonçalo Neves kargis che Archive.org yena rara e historiale importanta verko:Ferdinand Schrey: Koresteno. Korespondo-stenografio. Adaptita ad Ido da Ilmari Federn. Berlin-Charlottenburg 1932: Ido-Centrale (Hermann Jacob). 20 pagini.Ol es libere e gratuite deskargebla hike.Kordiala danko al Armeniana Esperantisto ed interlinguisto Yenovk Lazian, qua skanis ol e sendis a Gonçalo la skanuro!
34ma numero dil jurnalo Posta Mundi aparis
Saturdio 2021-03-27: Recente aparis la 34ma numero dil jurnalo Posta Mundi, kun 10 artikli en 6 lingui auxiliar: Ido (3), Esperanto (2), Latine Sine Flexione (2), Interlingua (1), Populido (1) e Sibelingua (1). Ica numero, qua koincidas kun la 10ma aniversario dil jurnalo, esas facile e direte deskargebla hike.
Mardio 2021-03-16: 
KURIERO INTERNACIONA N° 1-4/2019 enretigesis
Mardio 2021-03-16: Frank Kasper enretigis KURIERO INTERNACIONA N° 1-4/2019 da Jean Martignon. Ol esas gratuite deskargebla hike.
Esperanto ed Ido
Jovdio 2021-02-17: Gonçalo Neves publikigis original 28-versa Ido-poemo. Ol es libere e gratuite deskargebla hike.
Spegulo reverberas sun-levi. Kolekturo de 21 original Ido-poemi, kun prefaco da Gonçalo Neves
Mardio 2021-02-16: Gonçalo Neves anuncas ke jus aparis nova Ido-verko:Herder Sa: Spegulo reverberas sun-levi. Kolekturo de 21 original Ido-poemi, 
kun prefaco da Gonçalo Neves. Espinho: Editerio Sudo 2021. 80 p. (pdf-edituro). Ol es libere e gratuite deskargebla hike. On povas anke foliumar e lektar ol en la reto, sen deskargar ol hike.
A singla kapo lua bireto
Sundio 2021-02-07: Gonçalo Neves publikigis plusa video en lua Youtube-kanalo titulizita “A singla kapo lua bireto”. Ol es libere e gratuite deskargebla hike.
A singla sinioro lua siniorio
Sundio 2021-01-31: Gonçalo Neves publikigis plusa video (la 6ma) en lua Youtube-kanalo: ol es lua maxim kurta video (1:20) titulizita “A singla sinioro lua siniorio”. Ol es libere e gratuite deskargebla hike.
Verki da Tiberio Madonna
Sundio 2021-01-31: Omna ligili (qui antee ne funcionis) por deskargar gratuite la verki da Tiberio Madonna esas reparita.La listo di omna verki deskargebla trovesas hike.
Ad˜avane! numero 31 aparis
Saturdio 2021-01-30: La Hispan Ido-Societo editis l'ofical organo dil Societo Ad˜avane! numero 31.La kontenajo di ica edituro trovesas hike.
Filologiala temi egardenda en logikala linguo
Saturdio 2021-01-23: Gonçalo Neves kargis che archive.org yena verko:Max Talmey: Filologiala temi egardenda en logikala linguo. New York 1923: Ido Press. 88 p.Ol es tre importanta verko, ofte mencionata, ma poke konocata, nun facile acesebla. Densa verko, ne facile lektebla (malgre la eleganta stilo), ma tre instruktiva, e nekareebla por filologi e serioza studiemi pri la gramatiko di Ido, precipue pri vortifado ed analizo di kompozuri. Pri ta temo ol es multe plu detaloza kam KGD!La verko es libere e gratuite deskargebla hike.
Quale ‘versimila’, ‘versemblanta’, ‘posibla’ e ‘probabla’ interdiferas?
Sundio 2021-01-17: Gonçalo Neves publikigis nova artiklo en sua blogo ”Linguala noti” kun la titulo:Quale ‘versimila’, ‘versemblanta’, ‘posibla’ e ‘probabla’ interdiferas?"Ica artiklo trovesas hike
2020: Muzikvideo da Andy Feelin
Saturdio 2021-01-09: Andy Feelin hike publikigis muzikvideo "Mil yari" en Ido.
2020: FRUKTOZA YARO EN LA IDO-LITERATURO
Merkurdio 2021-01-06: Gonçalo Neves hike revuas la recente fininta Ido-yaro 
literatural. Mencionesas omna verki aparinta en 2020 ed ofresas kelka statistikal datumi pri la literatural agado en Ido.
Plusa video: kristnaskal poemo
Venerdio 2021-01-01: Gonçalo Neves hike publikigis plusa video, qua montras original kristnaskal Ido-poemo da lu, titulizita “Pastoralo mea”.
Ido-Saluto 4/2020 editesis e transsendesis
Jovdio 2020-12-31: Ido-Saluto! 4/2020, la revuo dil Germana Ido-Societo
editesis e transsendesis a la membri di GIS ed abonanti.La kontenajo di Ido-Saluto! 4/2020 trovesas hike.
Idokalendario por la yaro 2021 en formato A5 kreesis e publikigesis
Jovdio 2020-12-31: Nia Hispana samideano Itziar kreis Idokalendario por la yaro 2021 en formato A5. Nek sundii nek saturdii esas reda por ke ol esas maxim internaciona posible, ma la Chiniana novyaro esas inkluzita.La kalendario por imprimar trovesas hike.
Poemo "La viruso"
Merkurdio 2020-12-02: Gonçalo Neves segun sugesto da Partaka kreis nova video, en qua deklamesas la poemo "La viruso". Ol trovesas hike.
Nova numero di Posta Mundi
Sundio 2020-11-29: Gonçalo Neves publikigis la numero 33 dil jurnalo Posta Mundi, qua aparis en lasta oktobro, redaktita da Victore Leve.
Ica numero kontenas, sur 27 pagini, 9 artikli da 5 autori, en 7 lingui auxiliar: Ido (2), Esperanto (2), Populido, Sibelingua, Latino Sine Flexione, Interlingua, Occidental. On povas deskargar od foliumar e lektar ol en la reto sen deskargar hike.
Idokalendario por la yaro 2021 kreesis e publikigesis
Venerdio 2020-11-13: Nia Germana samideanino Gerhild Drogi anke por la yaro 2021 kreis Idokalendario en formato A4. La kalendario por imprimar trovesas hike.
Nova video en Ido
Saturdio 2020-11-07: Gonçalo Neves publikigis lua duesma video, qua montras tre recenta original Ido-poemo, titulizita “Plu liber esos me”, skriptita e deklamata da lu ipsa, kun infra Portugalana tradukuro. Lu enkargis ol che la retsituo YouTube.
Yunino en kakio - Romantika romaneto
Sundio 2020-10-11: Romantika romaneto da Peggy Gaddis, tradukita da Brian E. Drake. Lu enkargis ol che la retsituo archive.org. Pikita da la desestimo di bela nekonocatulo, "dorlotata, egoista bubetino" Karamela Lansing abandonas luxozeso por servar sua lando - e trovas ke amoro marchas apud elu! Indexo dil verki enkargita trovesas hike.
Rejulo Ubu - Romano
Sundio 2020-10-04: La famoza dramato da Alfred Jarry, tradukita da Brian E. Drake. Lu enkargis ol che la retsituo archive.org. Indexo dil verki enkargita trovesas hike.
Sonny Tabor ye la Jibeto-domeno - Romano
Venerdio 2020-10-02: Romaneto da Ward M. Stevens (Paul S. Powers), tradukita da Brian E. Drake. Sonny Tabor riskas la slingo dil pendero por helpar desfortunoza familio di ocidito. Lu enkargis ol che la retsituo archive.org. Indexo dil verki enkargita trovesas hike.
Ido-Saluto 3/2020 editesis e transsendesis
Sundio 2020-09-27: Ido-Saluto! 3/2020, la revuo dil Germana Ido-Societo
editesis e transsendesis a la membri di GIS ed abonanti.La kontenajo di Ido-Saluto! 3/2020 trovesas hike.
Nova direktantaro dil Germana Ido-Societo r.a. (GIS)
Saturdio 2020-09-26: La asistinti dil yarchefkunveno 2020 di GIS elektis nova direktantaro. Fotografuro e la nomi ed ofici dil direktantani di GIS trovesas hike.
Nova video pri la maxim mikra tombeyo en Hispania
Merkurdio 2020-09-23: Nia samideano Itziar kreis bona e kurta Ido-video pri la maxim mikra tombeyo en Hispania. Lu enkargis ol che la retsituo Youtube.com. Versiono kun kelka korektiguri anke trovesas hike.
Morto sendas la maniiki - Romano
Lundio 2020-09-14: Romaneto da Emile C. Tepperman. Frenezioza rakonto pri baroka krimin-komploto por mortigar belega film-aktorino, tradukita da Brian E. Drake. Lu enkargis ol che la retsituo archive.org. Indexo dil verki enkargita trovesas hike.
Sonny Tabor fumagas la Cirklo-Kaudo - Romano
Sundio 2020-09-13: Romaneto da Ward M. Stevens (skrib-nomo di Paul S. Powers) pri l'Usana Westo. L'inocenta proskriptito Sonny Tabor kombatas ocidema bov-furtisti
en la monti di Arizona, tradukita da Brian Drake. Lu enkargis ol che la retsituo archive.org. Indexo dil verki enkargita trovesas hike.
Sonny Tabor mortinta o vivanta - Romano
Saturdio 2020-09-12: Romaneto da Ward M. Stevens (skrib-nomo di Paul S. Powers) pri l'Usana Westo. Inocenta proskriptito, bovgardisti, maluli, pafisti, ed ecitanta
poker-ludo, tradukita da Brian Drake. Lu enkargis ol che la retsituo archive.org. Indexo dil verki enkargita trovesas hike.
2020: Triesma edituro di la Bibliografio di Ido
Mardio 2020-08-11: Pos longa koveso, aparis tandem yena Ido-verko:
Tazio Carlevaro, Reinhard Haupenthal, Tiberio Madonna, Gonçalo Neves: Bibliografio di Ido. 3ma edituro plubonigita e kompletigita til julio 2020. Bellinzona: Hans Dubois 2020. 291 p. ISBN 978-88-87282-41-2.La libro esas libere e gratuite deskargebla hike.Hike on povas anke foliumar e lektar ol en la reto, sen deskargar ol.
2020: La Marveloza Sorcisto di Oz
Lundio 2020-08-03: La Marveloza Sorcisto di Oz, tradukita da Brian E. Drake, esas komprebla kom belega ilustrita libro publisita da Evertype Publications en Skotia. La editerio anke publisas libri en multa altra lingui naturala e konstruktita.
2020: Epigrami da Exterius
Jovdio 2020-07-23: Exterius (pseudonimo di Andreas Juste): Epigrami. Riedituro papere e parole da Editerio Krayono, Ponferrada – Hispania. 2006. 37 p. pdf-edituro, kun la partikularajo ke, kliktante sur singla poemo, on povas askoltar ol, deklamata da Fernando Tejón, esas deskargebla hike. Video di ta dokumento esas spektebla hike.
2020: FRUKTOZA MI-YARO EN LA IDO-LITERATURO
Saturdio 2020-07-04: Gonçalo Neves prizentas en sua blogo detaloza datumi pri la 12 Ido-verki, 
da 5 autori/tradukinti, publisita dum la unesma semestro di 2020, di qui la totala pagino-nombro amontas a 1.272. La datumi trovesas hike.
Itere - poemaro
Saturdio 2020-06-27: Kolekturo de 18 original Ido-poemi senpretenda da Gonçalo Neves, kun prefaco da Nuno Lemos. Ica kolekturo kontenas omna poemi quin sro Neves skriptis de pos 2002. La libro esas libere e gratuite deskargebla hike. On povas anke foliumar e lektar ol en la reto, sen deskargar ol hike.
La hororo di homal foleso
Saturdio 2020-06-27: Kolekturo de 27 fotografuri pri poluto ed altra homala folaji, kompilita e textizita da anonimo, tradukita de la Franca da Gonçalo Neves. La libro esas libere e gratuite deskargebla hike. On povas anke foliumar e lektar ol en la reto, sen deskargar ol hike.
Tu - poemo-serio
Mardio 2020-05-26: Poemi pri amoro da Brian E. Drake,
quan lu enkargis che la retsituo archive.org. Indexo dil verki enkargita trovesas hike.
Ido-Saluto 2/2020 editesis e transsendesis
Sundio 2020-05-24: Ido-Saluto! 2/2020, la revuo dil Germana Ido-Societo
editesis e transsendesis a la membri di GIS ed abonanti.La kontenajo di Ido-Saluto! 2/2020 trovesas hike.
Gonçalo Neves publisis video "Me parolas a vi"
Sundio 2020-04-26: Gonçalo Neves publisis che Youtube ica video, tal quala lu sendis ol al Hungariana trupo. Ol esas lua unesma video, artizanale facita (per Power Point!), do lu demandas indulgemeso! La video trovesas hike.
Mortala kiso
Jovdio 2020-04-09: Detektiv-romano anonima de cirkume 1965, tradukita da Brian E. Drake,
quan lu enkargis che la retsituo archive.org. Indexo dil verki enkargita trovesas hike. Privata detektivo Larry Kent mustas kombatar e kriministi e policisti por pruvar su inocenta pri ocido!
Nova membri di la Direktanta Komitato di ULI elektesis
Merkurdio 2020-04-08: La rezulti di la elekti di la Direktanta Komitato di la mondala Ido-organizuro ULI publikigesis.La dek elektita nova membri di la Direktanta Komitato segun la alfabeto trovesas hike. Oficala tabelo di rezulti di la votado trovesas hike.
Ido-Saluto 1/2020 editesis e transsendesis
Sundio 2020-04-05: Samideano d-ro Thomas Schmidt informis, ke en ica desfacila tempo Ido-Saluto! 1/2020, la revuo dil Germana Ido-Societo
editesis e transsendesis.La kontenajo di Ido-Saluto! 1/2020 trovesas hike.
La Dicipulo dil Diablo
Lundio 2020-03-30: Komedio pri la Revoluciono Amerikana da George Bernard Shaw, tradukita da Brian E. Drake,
quan lu enkargis che la retsituo archive.org. Indexo dil verki enkargita trovesas hike.
Ad˜avane! numero 30 aparis
Sundio 2020-03-29: La Hispan Ido-Societo editis l'ofical organo dil Societo Ad˜avane! numero 30. Ica edituro esas lektebla hike.Cetere la kontenajo di ica edituro trovesas hike.
La Tempo-Mashino
Merkurdio 2020-03-11: La famoza romano da H.G. Wells, tradukita da Brian E. Drake,
quan lu enkargis che la retsituo archive.org. Indexo dil verki enkargita trovesas hike.
Nova vivo. 22 recepti vejetarala
Lundio 2020-02-17: Aparis yena verko:
Max Jacob: Nova vivo. 22 recepti vejetarala. Nova edituro, konforma al unesma ed original edituro de 1934 aparinta che Ido-Centrale en Berlin, nun ilustrita e kelke revizita, kun epilogo da Gonçalo Neves (pri le Jacob ed ulo plusa). Espinho: Editerio Sudo 2020. 31 p. (pdf-edituro)
La libro esas libere e gratuite deskargebla  hike. On povas anke foliumar e lektar ol en la reto, sen deskargar ol hike.
La Stranja kazo di doktoro Jekyll e sioro Hyde
Sundio 2020-02-16: La famoza romano da Robert Louis Stevenson, tradukita da Brian E. Drake,
quan lu enkargis che la retsituo archive.org. Indexo dil verki enkargita trovesas hike.
Ido-tradukuro dil imaj-rakonto " La Franca Revoluciono" enretigis
Sundio 2020-02-09: Robert Pontnau finis la tradukuro dil imaj-rakonto "La Franca Revoluciono" aden Ido. Ica imaj-rakonto kom pdf-dokumento trovesas hike.
Mencken-Krestomatio
Lundio 2020-01-20: Esayi, artikli, epigrami ed humuraji da l'Usana jurnalisto e skriptisto H.L. Mencken, selektita e tradukita da Brian E. Drake,
quan lu enkargis che la retsituo archive.org. Indexo dil verki enkargita trovesas hike.
Ad˜avane! numero 29 aparis
Merkurdio-2020-01-09: La Hispan Ido-Societo editis l'ofical organo dil Societo Ad˜avane! numero 29. La kontenajo di ica edituro trovesas hike.
"L’asasino di Gonçalo" kom papera libro
Mardio 2020-01-07: L’asasino di Gonçalo, la romano da Tiberio Madonna, esas nun disponebla anke kom papera libro, komprebla en la sito di Lulu per vizitar ca pagino.Kontree, la versiono elektronikala esas obtenebla sempre gratuite hike.La listo di omna edituri da Tiberio Madonna trovesas hike.
Antologio dil Idolinguo, Tomo I, 1908-1928
Mardio 2020-01-07: Brian Drake transskribis e publikigis la Antologio dil Idolinguo, Tomo I,
quan lu enkargis che la retsituo archive.org. Indexo dil verki enkargita trovesas hike.
Weltsprache und Wissenschaft
Venerdio 2019-12-27: Gonçalo Neves extraktis la Germana originalo di ca verko del Esperanto-muzeo en Wien e kargis ol en archive.org:Louis Couturat, Otto Jespersen, Wilhelm Ostwald, Richard Lorenz, Leopold Pfaundler: Weltsprache und Wissenschaft: Gedanken über die Einführung der internationalen Hilfssprache in die Wissenschaft. Jena: Verlag von Gustav Fischer 1909. 85 pagini. La verko direte trovesas hike.
Världsspråk och vetenskap
Venerdio 2019-12-27: Gonçalo Neves extraktis anke la Sueda tradukuro del Esperanto-muzeo en Wien e kargis ol en archive.org:Louis Couturat, Otto Jespersen, Wilhelm Ostwald, Richard Lorenz, Leopold Pfaundler: Världsspråk och vetenskap: tankar om införandet af det internationella hjälpspråket i vetenskapen. Stockholm: Jacob Bagges Söners Aktiebolag 1910. 77 p. [regretinde la nomo dil tradukinto ne esas indikita]. La verko direte trovesas hike.
Nova verko da Partaka
Jovdio 2019-12-19: Gonçalo Neves informis, ke jus aparis yena verko:Voci Valenciana. Quar poemi tradukita da Partaka. Poemi da J. Roíç de Corella, Teodor LLorente e Partaka. Bilingua edituro ilustrita. Detaloza introdukto da Gonçalo Neves. Espinho: Editerio Sudo 2019. 55 p. (pdf-edituro).
Ol esas libere e gratuite acesebla e deskargebla hike.Informo pri la kontenajo trovesas hike.
Gonçalo Neves ripublikigis pdf-libro kontenanta tri verki da tri diferanta autori 
Lundio 2019-12-09: Gonçalo Neves ripublikigispdf-libro kontenanta tri verki da tri diferanta autori publikigita da Fernando Zangoni ja en 2005. “Konsili ed exempli pri bona stilo e pri la tradukado”, da Dro. Max Talmey (1922). “Rimaro: al Idistaro, al Idista versiferi, me dedikas ta rimaro, kompilita por kelke helpar lia laboro”, da J. Guignon (1928). Kun plura expliki, naraci, rakonti, anekdoti, prozo e poezii de “l’Antologio dil Idolinguo” [Iª e IIª tomo], da A. Juste (1973 e 1979). Kun Italiana tradukuro da Fernando Flavio Zangoni. Padova, Italia 2005. 93 p. (pdf-edituro). Gonçalo Neves pozis ol en la arkivo di Editerio Sudo, por ke ol esez plu facile acesebla e plu komode deskargebla hike.
Kantiko Kristonaskala da Charles Dickens
Sundio 2019-12-01: Por la venonta festo-sezono, Brian Drake publikigis tradukuro di la famoza romaneto da Charles Dickens pri Ebenezer Scrooge, Tiny Tim, e la fantomi,
quan lu enkargis che la retsituo archive.org. Indexo dil verki enkargita trovesas hike.
Gonçalo Neves publikigis nova Ido-verko "Du rakonti"
Lundio 2019-11-18: Jus aparis yena Ido-verko: Edgar Allan Poe: Du rakonti: La konversado di Eiros e Charmion; La masko-balo di la Reda Morto. Tradukita da David Weston. Ilustrita per desegnuri e pikturi da virtuoza artisti vivinta e vivanta. Espinho: Editerio Sudo 2019. 32 p. (pdf-edituro)
[Edituro ilustrita per 8 bela desegnuri e pikturi da 7 artisti de 7 landi: Anglia, Germania, Hispania, Irlando, Italia, Usa, Nov-Zelando]. La pdf-dokumento trovesas hike.
Nov Ido imprimita
Sundio 2019-11-10: Mike Berger imprimigis surpapere Nov Ido, la verko linguistikala da Tiberio Madonna. La nova versiono papera vendesos en la nexta Expolingua Berlin 2019.
Idokurseto por infanti
Lundio 2019-11-04: Frank Kasper publikigis Idokurseto kreita da nia Hispana samideano Antonio Martinez. Ol esas deskargebla hike.
Idokalendario por la yaro 2020 kreesis e publikigesis
Venerdio 2019-11-01: Nia Germana samideanino Gerhild Drogi anke por la yaro 2020 kreis Idokalendario en formato A4. La kalendario por imprimar trovesas hike.
La Siorino havante kamelii da Alexandre Dumas juniora
Venerdio 2019-11-01: Brian Drake publikigis tradukuro di la famoza dramato da Alexandre Dumas juniora, quan lu enkargis che la retsituo 
archive.org. Indexo dil verki enkargita trovesas hike.
La Misterio di la Blua Fantomo da Harold L. Goodwin
Jovdio 2019-10-17: Brian Drake publikigis tradukuro di romano por yuni da Harold L. Goodwin, quan lu enkargis che la retsituo 
archive.org. La romano esas aventuro ciencal di Rick Brant, filiulo di ciencisto, qua exploras misterii per raciono e cienco. Indexo dil verki enkargita trovesas hike.
Kuriero Internaciona N° 3/2018 enretigis
Saturdio 2019-10-12: Pos aparigo e dissendo dil maxim nova edituro dil trimestrala revuo KURIERO INTERNACIONA kreita da nia Franca samideano Jean Martignon enretigis la preirinta edituro di ica revuo kom pdf-dokumento.
La pdf-versiono di KURIERO INTERNACIONA N° 3/2018 esas lektebla od querebla hike.
Nova edituro di la linguistikala verko NOV IDO
Merkurdio 2019-10-09: Tiberio Madonna publikigis la duesma edituro di Nov Ido, esayo pri linguistiko. Ol esas deskargebla gratuite de hike.En ica pagino on trovas la kompleta listo di la verki publikigita da Tiberio Madonna.
Tradukuro di dialogo inter Terence McKenna e la radio-hosto Art Bell de 1997
Sundio 2019-10-06: Samideano James Chandler adkargis a sua situo nova tradukuro.  Ol esas kelke diferanta kam sua antea tradukuri.  Ol esas dialogo inter Terence McKenna e la radio-hosto Art Bell de 1997. Ica tradukuro trovesas hike.
Kurta raporto pri l'internaciona Idorenkontro 2019 en Berlin
Venerdio 2019-10-04: Kurta raporto pri l'internaciona Idorenkontro 2019 kreita da Marion Kasper trovesas hike.
Noveleti da Franz Kafka
Sundio 2019-09-01: Brian Drake publikigis tradukuro di noveleti da Franz Kafka, quan lu enkargis che la retsituo 
archive.org. Indexo dil verki enkargita trovesas hike.
La Milito dil Mondi da H.G. Wells
Venerdio 2019-08-16: Brian Drake publikigis tradukuro de la famoza romano "La Milito dil Mondi", quan lu enkargis che la retsituo 
archive.org. Indexo dil verki enkargita trovesas hike.
Ido-Saluto! 02/2019 aparesis
Saturdio 2019-07-27: La revuo dil Germana Ido-Societo Ido-Saluto! numero 02/2019 aparesis e sendesis a la membri di GIS ed al abonanti.
Ica edituro ultre altro kontenas inviti al Internaciona Idorenkontro 2019 en Berlin ed al yarchefkunveno dil Germana Ido-Societo. Indexon dil tota kontenajo di ica edituro trovesas hike.
Heinrich Peus Kansonaro
Saturdio 2019-07-27: Danke a Gert Heintze publikigis Ido-kansonaro da Heinrich Peus kun kansoni en Ido kom pdf-dokumento. Ol esas querebla hike.
Kayero dil IDO kansoni
Saturdio 2019-07-27: Danke a Gert Heintze publikigis Kayero-dil-IDO-kansoni kun plusa kansoni en Ido kom pdf-dokumento.
Ol esas querebla hike.
Saturdio 2019-07-27: La literaturajo Somero, esayi da Albert Camus danke a Gert Heintze nun esas querebla kom pdf-dokumento hike.
Quar Rakonti da Guy de Maupassant
Saturdio 2019-07-27:La literaturajo Quar Rakonti da Guy de Maupassant danke a Gert Heintze nun esas querebla kom pdf-dokumento hike.
Ido-Kulturo - E-libri
Sundio 2019-07-14: Plura e-libri en Ido trovesas che Ido-Kulturo.L' originala verki es markizita kom "Verko: Originala". 
Netigado di maro en USA
Sundio 2019-07-07: Nia Cheka samideano Gabriel Svoboda pozis informo pri netigado di maro en USA aden sua blogo.On povas lektar ica e multa altra informi en Ido da lu hike.
PROGRESO numero 373 aparis
Sundio 2019-07-07: Numero 373 di PROGRESO, l'ofical organo dil Uniono por la Linguo Internaciona aparis. L' indexo di ica edituro trovesas hike.
2019: rekordala mi-yaro en la Ido-literaturo
Saturdio 2019-06-29: Gonçalo Neves publikigis nova artiklon en sua blogo La blua Plumo:"2019: rekordala mi-yaro en la Ido-literaturo", qua trovesas hike.
La Odiinda komedio di Karnobrises Testosteronides - teatrajo originala
Jovdio 2019-06-27: Brian Drake publikigis "obcenajo teatral en kin akti", teatrajo original, quan lu enkargis che la retsituo 
archive.org. Atencez! Se on desprizas obcenaji, on devas evitar ica verko!
Se on prizas sensencaji, lektez! Indexo dil verki enkargita trovesas hike.
Khristine - rakonto da José Cossio Ramirez (Mexikia)
Sundio 2019-06-16: José Cossio Ramirez de Mexikia ya en aprilo 2019 kreis sua rakonto Khristine kadre di EDITERIO IDO SONORA.Kun la permiso dil autoro Frank Kasper nun publikigis ol kom pdf-dokumento che la Generala Ido - Libreyo.Ol direte esas disponebla hike. 
Kurez, Kurez, Ocidero - romano originala
Saturdio 2019-05-18: Brian Drake publikigis krimin-romano original, quan lu enkargis che la retsituo 
archive.org. Indexo dil verki enkargita trovesas hike.
Ido-Saluto numero 2019/01 aparesis
Sundio 2019-04-21: La revuo dil Germana Ido-Societo Ido-Saluto! numero 2019/1 aparesis e sendesis a la membri ed abonanti.Ica edituro segun l'aspekto e kontenajo esas ecelanta.
Danko, laudo ed agnosko meritas la redakterio dil revuo, specale l' Ido-Amiki Berlin.Kontenajo di ica edituro trovesas hike.
La Fantomo vivanta - Dramato en verso
Sundio 2019-04-14: Brian Drake publikigis dramato, La Fantomo vivanta, sugestita da la dramato Japoniana Kanawa,
quan lu enkargis che la retsituo archive.org. Indexo dil verki enkargita trovesas hike.
KURIERO INTERNACIONA 2/2018 enretigis
Saturdio 2019-03-30: Frank Kasper kun la permiso dil redaktero Jean Martignon enretigis KURIERO INTERNACIONA 2/2018. Ol esas disponebla od querebla hike.
La Kano-tranchero - Dramato en verso
Merkurdio 2019-03-27: Brian Drake publikigis dramato, La Kano-tranchero, sugestita da la dramato Japoniana Ashikari da Zeami,
quan lu enkargis che la retsituo archive.org. Indexo dil verki enkargita trovesas hike.
Nova edituro di "Idala foliumi".
Lundio 2019-03-25: Kun plezuro Gonçalo Neves anuncas ke jus aparis nova Ido-verko:Andreas Juste: Idala foliumi. Kun introdukto da Tazio Carlevaro. Triesma edituro. Bellinzona: Editerio Hans Dubois 2019. 45 p. (pdf-edituro).Ol esas libere e gratuite acesebla, lektebla e deskargebla hike.Hike, en mea blogo, on povas lektar pasable detaloza artiklo pri la historio di ca importanta verko.
Nova Ido-verko: Modern Ido-poeti aparis
Venerdio 2019-03-22: Kun plezuro Gonçalo Neves anuncas ke jus aparis nova Ido-verko:PASCAU, Louis; CARLEVARO, Tazio: Modern Ido-poeti. Duesma edituro, revizita. Bellinzona 2019. 46 p. (pdf-edituro).Ol esas libere e gratuite acesebla, lektebla e deskargebla hike.
Nova rakonto en Ido: La libro raptera
Sundio 2019-03-17: Tiberio Madonna jus publikigis la nova edituro, tote revizita, di la rakonto en Ido La libro raptera. La versiono en l'Italiana di ca rakonto, Il libro rapitore, donis la nomo a la kolekturo de fabli e rakonti publikigita en 2016 dal editerio Kimerik, ube esas posibla trovar sive la versiono papera sive la e-libro. La rakonto en Ido esas direte e gratuite deskargebla de hike.En ca pagino on trovas listo kompleta di la verki publikigita da Tiberio Madonna.
ULI organizas elekto di la Direktanta Komitato.
Saturdio 2019-03-16: ULI organizas elekto di la Direktanta Komitato. Membri di ULI, kandidatigez su!!!
Nova Ido-verko: La gardero di trupi aparis
Saturdio 2019-03-16: Kun plezuro Gonçalo Neves anuncas ke jus aparis nova Ido-verko:Alberto Caeiro (Fernando Pessoa) La gardero di trupi. Tradukita da Gonçalo Neves: Triesma edituro, revizita, notizita ed ilustrita per desegnuri e pikturi da virtuoza artisti anciena e moderna.Espinho: Editerio Sudo 2019: 98 pagini. (pdf-edituro).Ol esas libere e gratuite acesebla, lektebla e deskargebla hike.
Nova grupo en Facebook
Mardio 2019-03-12: En Facebook naskis la nova Ido-grupo Parolez Ido, qua esas grupo filia di la sociala reto Parolez Ido. Omna samideani ed Ido-simpatianti esas invitata adherar, anke kun poka savo di Ido. On povas acesar hike.Esez bonvenanta a la nova grupo en Facebook!
PROGRESO numero 372 aparis
Saturdio 2019_09_03: Numero 372 di PROGRESO, l'ofical organo dil Uniono por la Linguo Internaciona aparis. L' indexo di ica edituro trovesas hike.
Internaciona Idorenkontro 2019 en la Germana chefurbo Berlin
Saturdio 2019-03-08: Inter la 05ma di septembro 2019 (arivo) e la 09ma di septembro 2019 (departo) eventos l'internaciona Idorenkontro 2019 en la Germana chefurbo Berlin.  
Plusa informi trovesas hike.
Sis verki da Gonçalo Neves ek la yaro 2002 rienretigesis
Sundio 2019-03-03: Kun plezuro Gonçalo Neves anuncas ke lu jus tere enretigis 6 Ido-verki da me qui aparis en 2002 che Editerio Sudo. La du unesma lore aparis anke papere (ja exhaustita) e le cetera nur en la reto. Nun me kelke revizis oli ed emendis nur evidenta erori, ma me tote ne chanjis la kontenajo nek la paginizo. Do me judikas oli ne kom nova edituri ma nur kom riaparigita o ridisponebligita versioni dil anciena (ed unika) edituro. La kontenajo reflektas mea lora idei e stilo, qui ne sempre koindicas kun le nuna. Yen lia tituli, subtituli e ligili. Arkivo kun omna verki publikigita da Gonçalo Neves trovesas hike.
Se Rejo me esus - Romano romantika
Jovdio 2019-02-28: Brian Drake publikigas tradukuro de romano romantika, Se Rejo me esus da Justin Huntly McCarthy,
quan lu enkargis che la retsituo archive.org. La romano naracas
eventi fiktiva pri la poeto François Villon, la rejulo Louis XI, e la Francia dil XVma yarcento. Indexo dil verki enkargita trovesas hike.
Dazlo, originala poemaro en Ido aparis
Lundio 2019-02-25: Kun plezuro Gonçalo Neves anuncas ke jus aparis nova Ido-verko:Gonçalo Neves: Dazlo. Originala poemaro en Ido. Triesma, revizita, notizita ed ilustrita edituro. 41 pagini.Ol esas libere e gratuite acesebla, lektebla e deskargebla hike.Ica verko aparis unesmafoye en 2002, en la lora *sito di Editerio Sudo, e restis acesebla dum kelka yari, tam longe kam la sito duris. En 2017 aparis la duesma edituro, papera, per Lulu, ma ol restis acesebla dum poka tempo, nam Gonçalo Neves balde efacis ol, pro mala qualeso editala. 
L'arboro dil cielo - Rakonto
Jovdio 2019-02-21: Tiberio Madonna ripublikigis la rakonto "L'arboro dil cielo" kun nova grafika aspekto.Ica rakonto aparis unesmafoye en la numero 1 di la revuo "La Plumo Idala", numero pri la exterterani.Recente, lastasomere, ol aparis kom aparta edituro ma provizore, sen imajizita kovrilo.Nun vi povas deskargar la nova failo de hike.En ica pagino trovesas kompleta listo di la verki editita da Tiberio Madonna. La pagino esas nun tote rinovigita.
La sonjo furtita - Rakonto
Jovdio 2019-02-21: Tiberio Madonna rieditis la rakonto "La sonjo furtita" en nova vesto grafika.La rakonto aparis unesmafoye en la numero 2 di la revuo "La Plumo Idala", numero koncernanta la sonji.Pose, en la lasta somero, ol aparis kom libreto nedependanta, ma provizore, sen imajizita kovrilo.Nun vi povas deskargar la nova edituro de hike.En ica pagino trovesas kompleta listo di la verki til nun publikigita da Tiberio Madonna. La pagino esas nun tote rinovigita.
Sen kordeti - Romano originala
Jovdio 2019_02_14: Brian Drake publikigas romano originala, quan lu enkargis che la retsituo archive.org. La romano naracas
l'eventi di un nokto frenezioza en New York. Indexo dil verki enkargita trovesas hike.
La mikra punto - Du fabli
Mardio 2019-02-12: Tiberio Madonna jus publikigis en l'interreto la fablo satira "La mikra punto" ed olua duro "La mikra punto 2", en formato PDF. La du libreti elektronikala esas libere deskargebla de hike.La versiono Esperantala "La malgranda punkto" en la lasta somero ganis premio en la traduk-konkurso di la FEI, la federuro Italiana di Esperanto.En ca pagino on trovas listo kompleta di la verki publikigita da Tiberio Madonna.
Idolektolibro komendebla e komprebla che epubli ed Amazon
Lundio 2019-02-11: Nia diligenta Germana samideano Gert Heintze editis Idolektolibro e disponis ol che l'interretala imprimservilo epubli ed che Amazon.La libro esas komendebla e komprebla kom papera edituro direte che epubli hike od che Amazon hike. 
Riveno a Lisboa
Lundio 2019-02-11: Kun plezuro Gonçalo Neves anuncas ke jus aparis nova Ido-verko:
Gonçalo Neves: Riveno a Lisboa. Personala (e mem pasable kulisala...) raporto kelke detaloza pri la 103-ma Universala Kongreso di Esperanto
Ol esas gratuite acesebla, lektebla hike.Arkivo kun omna verki publikigita da Gonçalo Neves trovesas hike.
La dolca oldineto - Fablo
Saturdio 2019-02-02: Tiberio Madonna jus publikigis en l'interreto la fablo "La dolca oldineto" en formato PDF. La libreto elektronikala esas libere deskargebla de hike.En ca pagino on trovas listo kompleta di la verki publikigita da Tiberio Madonna.
Nova Ido-verko: Esperantal antologio en Idolinguo, da Tazio Carlevaro
Merkurdio 2019-01-30: Kun plezuro Gonçalo Neves anuncas ke jus aparis yena Ido-verko:Tazio Carlevaro: Esperantal antologio en Idolinguo. 2ma revizita edituro. Bellinzona: 2019. 64 p.La verko esas libere e gratuite acesebla, lektebla e deskargebla hike.Ica verko, en qua Carlevaro analizas la literatural importo e la precipua traiti di 50 Esperanto-skripteri e prizentas Ido-tradukuri di 90 poemi da li, aparis unesmafoye en 1977, ma la unesma edituro ja ante longe exhaustesis e divenis bibliofilala rarajo.
2018: REKORDALA YARO EN LA IDO-LITERATURO
Jovdio 2019-01-17: Gonçalo Neves publikigis plusa artiklo en lua blogo La Blua Plumo, sub la titulo: 2018: REKORDALA YARO EN LA IDO-LITERATURO. Ol trovesas hike. 
La formiko redkapa - Fablo
Lundio 2019-01-14: Tiberio Madonna publikigis la fablo "La formiko redkapa" en formato PDF. La libreto elektronikala esas libere deskargebla de hike.En ca pagino on trovas listo kompleta di la verki publikigita da Tiberio Madonna.
Ad˜avane! numero 28 aparis
Saturdio 2019-01-12: La Hispan Ido-Societo editis l'ofical organo dil Societo Ad˜avane! numero 28. La kontenajo di ica edituro trovesas hike.
Lo bela kom principo linguala
Merkurdio 2019_01_09: Brian Drake transskribis la bela esayo "Lo bela kom principo linguala" de pamfleto da S. Quarfood, 1933, quan lu enkargis che la retsituo archive.org.
Nova Ido-verko: Muliero qua savas la Latina aparis
Mardio 2018_12_19: Kun joyo Gonçalo Neves anuncas ke jus aparis, kom pdf-libro, Muliero qua savas la Latina... Komparanta studiuro pri tri mulieri savoza.Ol esas Ido-tradukuro di studiuro qua aparis en la Esperanto-revuo Literatura Foiro (2018, n‑ro 296, p. 329–334), por ti qui interesesas pri feminismo e feminal erudeso. Ol esas gratuite acesebla, lektebla e deskargebla hike.
Kansoni Kristnaskala - Nova versiono
Sundio 2018-12-09: Tiberio Madonna publikigis nova versiono di la kolekturo de kantebla Ido-texti "Kansoni Kristnaskala". La nova versiono esas revizuro; ol kontenas mikra chanji en la texti di tri kansoni e havas kelke diferanta aspekto. La verko esas deskargebla de hike.En ca pagino trovesas listo di la verki.
Duesma edituro di "Esperanto ed Ido: diferanta voyi adsur Parnaso" aparis
Saturdio 2018_12_08: Kun joyo Gonçalo Neves anuncas ke jus aparis, kom pdf-libro, la duesma edituro di lua verko
"Esperanto ed Ido: diferanta voyi adsur Parnaso Komparanta studiuro pri la developeso di Esperanto ed Ido kom poeziala lingui".Lektinti “ne mustas” parlektar ol itere, nam esencale koncernesas la sama verko, kun tre poka modifiki, ma ti qui deskargis e gardis l’antea dokumento pregesas efacar ol e remplasigar ol per la nova edituro.Ol esas gratuite acesebla, lektebla e deskargebla hike.
Astoneso - Poemaro
Jovdio 2018_11_29: Brian Drake publikigas poemaro havanta poemi originala e tradukita, quan lu enkargis che la retsituo archive.org. Indexo dil verki enkargita trovesas hike.
Gerhild Drogi kreis Ido-kalendario 2019 en formato A4
Merkurdio 2018-11-28: Gerhild Drogi anke por la yaro 2019 kreis Ido-kalendario en formato A4.Ol trovesas hike.
PROGRESO numero 371 aparis
Mardio 2018_08_11: Numero 371 di PROGRESO, l'ofical organo dil Uniono por la Linguo Internaciona aparis. L' indexo di ica edituro trovesas hike.
Nova artiklo en La blua plumo (18)
Mardio 2018_11_27: Pos (tro) longa pauzo Gonçalo Neves itere publikigis artiklo en sua blogo "La blua plumo", sub la titulo "Sufixala rimizo: ka krimino, delikto o kontravenco?". L'artiklo trovesas hike.
Posta Mundi, jurnal inter IAL numero 30 aparis
Venerdio 2018_11_23: Jus aparis la 30ma numero di Posta Mundi, jurnal inter IAL. Ica numero, 54-pagina, kontenas 13 kontributaji en 13 auxiliara lingui (Esperanto, Idiom Neutral, Ido, Occidental, Novial, Interlingua, OKA, Universalglot, ikuso, Populido, Sibelingua, Solresol, Lingua de Fantomas).La tota numero esas deskargebla hike.La kontenajo di Posta Mundi numero 30 trovesas hike.
REFLEKTI PRI LA LOGIKO
Mardio 2018_11_20: Tiberio Madonna prizentas sua duesma verko pri linguistiko, "REFLEKTI PRI LA LOGIKO".Ligo pro deskargar ol trovesas hike.
Idokalendario 2019
Mardio 2018_11_20: Okazione dil linguoferio EXPOLINGUA en Berlin prizentesis Idokalendario 2019 en A5 ed A6.Ica kalendario kreita da d-ro Detlef Groth esas komprebla por 5 EURO (A5) od 3 EURO (A6) po exemplero che Eberhard Scholz.
Ido prizentesis che EXPOLINGUA 2018 en Berlin
Mardio 2018_11_20: Inter la 16ma e 17ma di novembro 2018 eventis la cayarala internaciona linguoferio EXPOLINGUA en la Rusa Domo en la Germana chefurbo Berlin. Same kam ya en la recenta yari l'Idoamiki Berlin kun helpo di altra membri dil Germana Ido-Societo aranjis estaleyo pri Ido pro reklamar nia komuna linguo. Kurta raporto e kelka fotografuri trovesas hike.
Gotika Noveli
Jovdio 2018_11_15: Brian Drake publikigas ok gotika noveli de la yari 1773 til 1835, kun introdukto pri la jenro gotika. Rakonti pri teroro, fantomi, e krimini, quan lu enkargis che la retsituo archive.org. Indexo dil verki enkargita trovesas hike.
Esperanto ed Ido: diferanta voyi adsur Parnaso aparis
Lundio 2018_11_12: Kun joyo Gonçalo Neves anuncas ke jus aparis, kom pdf-libro, lua verko
"Esperanto ed Ido: diferanta voyi adsur Parnaso".Ol esas Ido-tradukuro di detaloza studiuro qua aparis en la Esperanto-revuo Literatura Foiro.Ol esas gratuite acesebla, lektebla e deskargebla hike.
Brian Drake ofras nova tradukuro
Venerdio 2018_11_09: Brian Drake publikigas Salome, la tragedio famoza da Oscar Wilde, quan lu enkargis che la retsituo archive.org. Indexo dil verki enkargita trovesas hike.
Brian Drake ofras noveli lektita laute
Lundio 2018_10_22: Brian Drake registragis dek noveli de sua novelaro NOKTO-GARDENO, quin lu enkargis che la retsituo archive.org. Indexo dil verki enkargita trovesas hike.
Brian Drake publikigas nova tradukuro
Jovdio 2018_10_18: Brian Drake publikigas KONAN LA BARBARULO, quar noveli pri la heroo famoza e fantastika, quan lu enkargis che la retsituo archive.org. Indexo dil verki enkargita trovesas hike.
Raporto pri la RENKONTRO POR LA ADEPTI DI LA L.I. DI LA DELEGACIONO EN PROVINS (26ma – 30ma di septembro 2018)
Lundio 2018-10-01: Raporto kun kelka fotografuri pri l'Internaciona Idorenkontro 2018 trovesas hike.
Brian Drake publikigas nova novelaro
Mardio 2018_08_28: Brian Drake publikigas PAGINI TROVITA EN FANGO, dekenon nova noveli originala di diversa temi humuroza e serioza, quan lu enkargis che la retsituo archive.org. Indexo dil verki enkargita trovesas hike.
Plura Literaturaji original da Tiberio Madonna trovesas ye la interreto
Saturdio 2018_08_18: Idoadheranto Tiberio Madonna ofras ad Idia literaturaji original (tote korektigita e revizita), quin lu publikigis ye l'interreto. Indexo dil verki enkargita trovesas hike.
Brian Drake tradukis kin dramati Expresistala
Mardio 2018_08_14: Brian Drake tradukis kin dramati dil Expresistala movemento, de 1907-1923, quin lu enkargis che la retsituo archive.org. La antologio inkluzas introdukto dal tradukero e prefaco da Yvan Goll. Indexo dil verki enkargita trovesas hike.
PROGRESO numero 370 aparis
Saturdio 2018_08_11: Numero 370 di PROGRESO, l'ofical organo dil Uniono por la Linguo Internaciona aparis. L' indexo di ica edituro trovesas hike.
Ad˜avane! numero 27 aparis
Saturdio 2018-08-11: La Hispan Ido-Societo editis l'ofical organo dil Societo Ad˜avane! numero 27. La kontenajo di ica edituro trovesas hike.
Amikala renkontro en Nürnberg (Germania)
Sundio 2018-08-05: Yen trovesas raporto pri amikala renkontro di Antonio Martinez kun Frank Kasper en Nürnberg ye la 02ma di agosto 2018.
Projeto por registragar Ido for All
Mardio 2018-07-31: Richard Warburton komencis projeto por registragar Ido for All. La projeto trovesas hike.
Brian Drake tradukis romano da Voltaire
Mardio 2018_07_10: Brian Drake tradukis la romano "Kandido" da Voltaire, la famoza satiro kontre l'optimismo, quin lu enkargis che la retsituo archive.org.
Indexo dil verki enkargita trovesas hike.
Tiberio Madonna skriptis nova romaneto en Ido
Sundio 2018_07_01: Tiberio Madonna skriptis nova romaneto en Ido "L'asasino di Gonçalo". Ol esas detektivo-romaneto kelke humuroza e fantazioza, kun fakti qui eventas en la futuro.
Plusa informi trovesas hike.
Plusa Idofilmeti da  samideano Brian Drake
Jovdio 2018_06_28: Samideano Brian Drake informas, ke diversa Idofilmeti kreita da lu ipsa esas enkargita ye archive.org. Indexo dil verki enkargita trovesas hike.
Himno por la Linguo Internaciona, Ido, kompozita e kantita da Brian E. Drake
Mardio 2018_06_26: Samideano  Brian Drake ye  28ma di mayo 2018 publikigis  filmeto kun himno por Ido kompozita e kantita da lu ipsa. La filmeto esas trovebla e deskargebla hike.
Plura Ido-tradukuri ed verki original da Brian Drake trovesas ye la interreto
Sundio 2018_06_24: Samideano Brian Drake ofras ad Idia plura tradukuri ed verki original (tote korektigita e revizita), quin lu enkargis che la retsituo archive.org. Indexo dil verki enkargita trovesas hike.
Idoamiki Berlin prizentis Ido ye civitan-festo en Berlin-Lichtenberg
Lundio 2018_06_18: Idoamiki Berlin prizentis Ido ye civitan-festo en la quartero Berlin-Lichtenberg (Germania) en sundio, la 17ma di junio 2018. Lektez pluse.
Filmeto "Youkali" trovesas kom Ido-versiono che Youtube
Jovdio 2018_05_31: Che Youtube trovesas Ido-versiono dil filmeto "Youkali" kreita de originala filmeto e publikigita da Brian Drake ya en la yaro 2013. Ol esas querebla od spektebla hike.
KURIERO INTERNACIONA numero 03/2017 enretigis
Mardio 2018_04_10: Numero 03/2017 di KURIERO INTERNACIONA, la nedependanta revuo trisemestral redaktita da Jean Martignon (Francia).L' elektronikala edituro trovesas hike.
PROGRESO numero 369 aparis
Saturdio 2018_03_31: Numero 369 di PROGRESO, l'ofical organo dil Uniono por la Linguo Internaciona aparis. La konteno di ica edituro trovesas hike.
PROGRESO numero 368 aparis
Sundio 2018_01_14: Numero 368 di PROGRESO, l'ofical organo dil Uniono por la Linguo Internaciona aparis. La konteno di ica edituro trovesas hike.
26ma numero di Ad~avane! aparis
Saturdio 2018_01_06: Segun informo da Antonio Martinez de Hispania jus aparis la 26sma numero dil revuo Adãvane!,l’unesma en ca nova epoko. Omni qui deziras recevar la revuo sendez vua nomo e postal adreso ad:
idosocietohispana@ono.com.La konteno di Ad~avane! numero 26 (januaro 2018) trovesas hike.
Aktivesi dil Idistaro e di ULI en la yari 2018 til 2019
Aktivesi dil Idistaro e di ULI en la yari 2016 til 2017
Aktivesi dil Idistaro e di ULI en la yari 2013 til 2015
Aktivesi dil Idistaro e di ULI en la yaro 2012
Omna aktivesi dil Idistaro e di ULI en la yaro 2011
Aktivesi dil Idistaro e di ULI en la yaro 2010
Aktivesi dil Idistaro e di ULI en la yaro 2009
Aktivesi dil Idistaro e di ULI en la yaro 2008
 
modifikez -
      historio -
      imprimez -
     recenta modifiki -
      serchez