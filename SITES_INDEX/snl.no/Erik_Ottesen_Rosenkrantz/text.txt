Erik Ottesen Rosenkrantz – Store norske leksikon
Hopp til hovedinnholdet
Store
norske
leksikon
Logg inn
  Erik Ottesen Rosenkrantz
Store norske leksikon
Historie
Norsk og nordisk historie
Norges historie
Norges historie fra 1300 til 1660
Faktaboks
Erik Ottesen Rosenkrantz
                Født
              
                1519, Visstnok født i Tørning, Jylland, Danmark               
                Død
              
                 8. november 1575, Arreskov, Fyn, Danmark               
                Virke
              
                Dansk riksråd og lensmann i Norge               
                Familie
              
Foreldre: Riksråd Otte Holgersen Rosenkrantz til Boller og Næsbyholm (død 1525; se NBL1, bd. 11) og Margrethe Jespersdatter Gans (død 1525).
Gift ca. 1.10.1558 i København med Helvig Jacobsdatter Hardenberg (28.3.1540–14.7.1599), datter av riksråd Jacob Hardenberg (død 1542) og Sophie Lykke (død ca. 1570).
Datterdatters sønnesønn av Erlend Eindridsson (omtalt 1429–50).
Våpenskjoldene til Erik Ottesen Rosenkrantz og hans kone Helvig Hardenberg på Rosenkrantztårnet i Bergen.
Erik Rosenkrantz' våpenskjold 
.  
     Lisens:
      CC BY SA 3.0 
Erik Ottesen Rosenkrantz var en dansk-norsk adelsmann, lensherre og dansk riksråd. Han var en av de mest betydningsfulle lensherrene i Norge i siste halvdel av 1500-tallet.
Rosenkrantz ble sannsynligvis født i Sønderjylland, men oppvokst i Brandenburg og gikk i tjeneste hos kurfyrsten av Sachsen. I 1547 arvet han farens norske jordegods og bosatte seg på Nesøya i Asker. Han skal ha møtt på hyllingsmøtet for Christian 3 og tronfølgeren Frederik (senere Fredrik 2) i Oslo i 1548. Fra 1551 var Rosenkrantz bosatt i Danmark, der han ble en nær venn av kronprins Frederik.Da Frederik 2 ble konge i 1559, ble Rosenkrantz dansk riksråd og lensherre på Bergenhus (1559–1568). 21. juli 1560 kom han til Bergen. Her fullførte han byggingen av Rosenkrantztårnet, et ledd i hans virksomhet for å få de hanseatiske kjøpmenn på Bryggen til å underkaste seg norsk lovgivning.Som lensherre var Rosenkrantz øverste sivile og militære leder i området. Tiden som lensherre ble preget av den nordiske sjuårskrigen. Han satte opp en styrke på 4000 mann av bønder fra Nordhordaland og Sunnhordaland, og med denne styrken seilte han nordover i april 1564 sammen med Erik Munk og befridde Steinvikholm festning. I 1567 samlet han en ny styrke av bønder fra Vestlandet for å komme Akershus festning, som var truet av svenskene, til unnsetning. Blant bøndene var det stor motstand mot å gjøre krigstjeneste, og i 1568 sendte kongen en granskningskommisjon til Bergen for å høre klagemål fra bøndene. Kommisjonens konklusjon er ikke kjent, men kort tid etter søkte Rosenkrantz avskjed, som han fikk innvilget.Etter 1568 var han igjen bosatt i Danmark der han var stiftslensmann i Odense med korte avbrudd til sin død.
      Les mer i Store norske leksikon
    
Erik Rosenkrantz i Norsk biografisk leksikon
lensherre
Norge under dansk styre
Norges forsvar før 1600
Rosenkrantz
Rosenkrantztårnet
        Skrevet av:
      
Magnus A. Mardal
Erik Opsahl
            (NTNU)
Per Erik Olsen
        Sist oppdatert:
      
           8. mars 2023,
        se alle endringer
begrenset gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim den inn i litteraturlisten din:
    
      Mardal, Magnus A.; Opsahl, Erik; Olsen, Per Erik: Erik Ottesen Rosenkrantz i Store norske leksikon på snl.no.
      Hentet  fra https://snl.no/Erik_Ottesen_Rosenkrantz
    Bidra
  
Foreslå endringer i artikkelen
Foreslå bilder til artikkelen
  Kommenter
     eller still spørsmål
Kommentarer
              
            
      Kommentaren din publiseres her. Fagansvarlig eller redaktør svarer når de kan.
    
      Du må være logget inn for å kommentere.
    
Logg inn
      eller
      
        registrer deg
      
Fagansvarlig for Norges historie fra 1300 til 1660
        Erik Opsahl
      
professor i historie, NTNU – Norges teknisk-naturvitenskapelige universitet
    NTNU
  er en av institusjonene som står bak Store norske leksikon.
Bunntekst
    Sist oppdatert
  
          dydsepistemologi:
      publisert av Heine Alexander Holmen (NTNU)
        for 34 minutter siden
      
          sosialepistemologi:
      publisert av Heine Alexander Holmen (NTNU)
        for 40 minutter siden
      
          Deduktive slutninger:
      oppdatert av Heine Alexander Holmen (NTNU)
        for rundt 1 time siden
      
          Perseptuell kunnskap - Kunnskap gjennom persepsjon:
      oppdatert av Heine Alexander Holmen (NTNU)
        for rundt 1 time siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020