ponni – Store norske leksikon
Hopp til hovedinnholdet
Store
norske
leksikon
Logg inn
  ponni
Store norske leksikon
Teknologi og industri
Landbruk
Husdyr
Hest
Opphav
Raser og utbredelse
Ponnisport
Les mer i Store norske leksikon
Litteratur:
Eksterne lenker
      Skrevet av
    
                Professor
              
              Odd Vangen
            
                  NMBU
                
Shetlandsponni
Shetlandsponni 
        Av      
Jennifer Sanerkin/iStock.  
     Lisens:
      Begrenset gjenbruk 
En ponni er en liten hest med mankehøyde mindre enn 148 cm.
Faktaboks
Etymologi
                av engelsk pony
      Opphav
    
Ponniraser finnes over hele verden, men de fleste har britisk opprinnelse. De fleste ponnirasene har utviklet seg i områder der det har vært behov for små hester. En av de eldste ponnirasene er shetlandsponnien, som blant annet ble brukt i kullgruvene i Storbritannia. Ponniene varierer fra svært små til hestestørrelse. Noen er av edel varmblodstype, men de fleste opprinnelige ponnirasene er av tyngre kaldblodstype.
      Raser og utbredelse
    
På verdensbasis finnes omtrent 120 ponniraser, i Norge finnes elleve av disse (2018). Det er anslagsvis 7000-8000 ponnier i Norge. Shetlandsponnien er den mest utbredte rasen, med like under 5000 individer. Deretter følger de ulike størrelsesvariantene av welshponnier, spotted ponni, new forest, gotlandsruss som brukes til ponnitrav, samt connemara.
De norske rasene nordlandshest/lyngshest og fjordhest er størrelsesmessig ponnier. Det samme er islandshesten, selv om alle disse rasene har ordet hest i rasenavnet og klassifiseres blant hesterasene. I Sverige er gotlandsruss nasjonalponnien. De argentinske falabellaponniene har en mankehøyde på maksimalt 76 cm og regnes som verdens minste hesterase. Amerikansk miniatyrhest har mankehøyde på under 85,5 cm.
Det finnes ikke sikre tall for antall sportsponnier, da de fleste av disse er kryssinger, og ikke registrert i rasestambøker. Andre ponniraser er dartmoor, exmoor, fell ponni og amerikansk miniatyrhest.
Det legges vesentlig vekt på rasetype, eksteriør og temperament i avlsarbeidet for ponnirasene. Bruksegenskapene vektlegges avhengig av hva rasen vesentlig brukes til, fra familie- eller barneponni til en internasjonal konkurranseponni. Avlsarbeidet for de fleste ponniraser er organisert gjennom Norsk Ponniavlsforening (NPA) som ble stiftet i 1970 og er en interesse og avlsorganisasjon for ponniavl og bruk, med 600 medlemmer (2018).
      Ponnisport
    
Ponnisport omfatter vesentlig ridning, med egne klasser for ulike størrelseskategorier av ponnier. Sporten inkluderer også ponnitrav og kjøring. Ponniene klassifiseres i fire kategorier etter størrelse, fra de høyeste, 140,1-148 cm mankehøyde, til de minste, mindre enn 107 cm.
For ryttersporten er det også utviklet en egen rase, sportsponni, gjennom kryssing av edle ponniraser og fullblod/varmblods ridehest. Avl av sportsponni er konsentrert om rideprestasjoner, med liten fokus på rasetype, slik det er tilfelle for de fleste ponniraser.
      Les mer i Store norske leksikon
    
hester
ridesport
      Litteratur:
    
Vangen, Odd. 1997. Hesteboka, Landbruksforlaget, ISBN 82-529-1792-5. 224 sider.
Furre, Siri. 1919. Gjesteforelesning fra Norsk Hestesenter, hesteavl, NMBU. "Andre internasjonale raser". 19.9.2019.
      Eksterne lenker
    
Hjemmeside til Norsk Ponniavlsforening
        Skrevet av:
      
Odd Vangen
            (NMBU)
        Artikkelen inneholder tekst fra:
      
 Store norske leksikon (2005 - 2007)
        Sist oppdatert:
      
           2. desember 2019,
        se alle endringer
begrenset gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim den inn i litteraturlisten din:
    
       Store norske leksikon (2005 - 2007); Vangen, Odd: ponni i Store norske leksikon på snl.no.
      Hentet  fra https://snl.no/ponni
    Bidra
  
Foreslå endringer i artikkelen
Foreslå bilder til artikkelen
  Kommenter
     eller still spørsmål
Kommentarer
              
            
      Kommentaren din publiseres her. Fagansvarlig eller redaktør svarer når de kan.
    
      Du må være logget inn for å kommentere.
    
Logg inn
      eller
      
        registrer deg
      
Fagansvarlig for Hest
        Odd Vangen
      
Professor, NMBU – Norges miljø- og biovitenskapelige universitet
    NMBU
  er en av institusjonene som står bak Store norske leksikon.
Bunntekst
    Sist oppdatert
  
          Joséphine:
      bilde oppdatert av Odd Egil Hoprekstad
        for 3 minutter siden
      
          Joséphine:
      oppdatert av Odd Egil Hoprekstad
        for 4 minutter siden
      
          Gennaris stripe:
      oppdatert av Per Holck (UiO)
        for 11 minutter siden
      
          Svalbard:
      oppdatert av Susan Barr
        for 19 minutter siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020