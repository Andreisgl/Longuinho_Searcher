Fiteny malagasy — Wikipedia
Aller au contenu
Menu principal
Menu principal
déplacer vers la barre latérale
masquer
Fikarohana
FandraisanaWikipedia findayPejy rehetraPejy vaovaoTakelaka kisendra
Fikambanana
Toerana iraisanaToerana iombonanaNon-malagasy speakers
Handray anjara
FampidiranaFiovana faranyNy vaovaoHandefa takelakaFanomezanaKianjam-pasika
Fanoroana sy fitsipika
RenipejyFototra dimyFanamboarana takelaka
Langues
Les liens interlangues sont placés en haut à droite du titre.
Tadiavo
Tadiavo
Hamorona kaontyHiditra
Fitaovana manokana
 Hamorona kaonty Hiditra
Pages pour les contributeurs déconnectés en savoir plus
Fandraisan'anjaraPejin-dresaka
Sommaire
déplacer vers la barre latérale
masquer
Début
1Fanasokajiana
Afficher / masquer la sous-section Fanasokajiana
1.1Oha-pampitahana
2Tantara
3Fitenim-paritra eto Madagasikara
Afficher / masquer la sous-section Fitenim-paritra eto Madagasikara
3.1Fitenim-paritra tatsinanana
3.2Fitenim-paritra tandrefana
3.3Fahasamihafan' ny fitenim-paritra
4Voambolana
Afficher / masquer la sous-section Voambolana
4.1Indran-teny tamin' ny fiteny javaney sy maley
4.2Indran-teny avy amin' ny fiteny sanskrity
4.3Indran-teny avy amin' ny fiteny hafa
5Feon-teny
Afficher / masquer la sous-section Feon-teny
5.1Zanapeo
5.2Renifeo
6Fanoratana ny teny malagasy
Afficher / masquer la sous-section Fanoratana ny teny malagasy
6.1Ny fampiasana ny abidy arabo: ny sorabe
6.2Ny fampiasana ny abidy latina
6.3Fivoaran' ny fanoratana ny teny malagasy
7Fampiasana ny teny malagasy
Afficher / masquer la sous-section Fampiasana ny teny malagasy
7.1Wikipedia sy Aterineto amin' ny teny malagasy
8Rakibolana
9Fitsipi-pitenenana
Afficher / masquer la sous-section Fitsipi-pitenenana
9.1Matoanteny
9.1.1Matoantenin' ny mpanao sy ny matoantenin'ny atao
9.1.2Sokaji-matoanteny dimy
9.1.3Zana-pizarana na fisokajiana fanampiny
9.2Anarana sy mpisolo
9.3Tambinteny
9.3.1Mpamari-toerana
10Jereo koa
11Rohy ivelany
12Boky malalaka
13Tsiahy
Basculer la table des matières
Basculer la table des matières
Fiteny malagasy
101 langues
AfrikaansአማርኛअंगिकाالعربيةمصرىAsturianuAzərbaycancaتۆرکجهБашҡортсаBikol CentralБеларускаяБеларуская (тарашкевіца)БългарскиবাংলাBrezhonegCatalà閩東語 / Mìng-dĕ̤ng-ngṳ̄CebuanoکوردیČeštinaDanskDeutschZazakiΕλληνικάEnglishEsperantoEspañolEestiEuskaraفارسیSuomiFrançaisGaeilgeGalegoGaelg客家語/Hak-kâ-ngîעבריתहिन्दीFiji HindiHrvatskiMagyarInterlinguaBahasa IndonesiaIgboIlokanoIdoÍslenskaItaliano日本語JawaქართულიQaraqalpaqshaTaqbaylit한국어KurdîКомиКыргызчаLatinaLigureLietuviųLatviešuMāoriМакедонскиമലയാളംमराठीBahasa MelayuمازِرونیNederlandsNorsk nynorskNorsk bokmålOccitanPolskiPiemontèisپنجابیپښتوPortuguêsRuna SimiRomânăРусскийᱥᱟᱱᱛᱟᱲᱤSrpskohrvatski / српскохрватскиSimple EnglishShqipСрпски / srpskiSvenskaKiswahiliதமிழ்ไทยTagalogTürkçeТатарча / tatarçaУкраїнськаاردوOʻzbekcha / ўзбекчаTiếng ViệtWalon吴语მარგალური中文Bân-lâm-gú粵語
Hanova ny rohy
Lahatsoratradinika
Malagasy
HamakyOvainaHanova ny fangoHijery ny tantara
Fitaovana
Outils
déplacer vers la barre latérale
masquer
Actions
HamakyOvainaHanova ny fangoHijery ny tantara
Général
Pejy mirohy etoNovainaHandefa rakitraPejy manokanaRohy maharitraFampahalalana mikasika ny pejyHitanisa ity pejy ityZavatra Wikidata
Printiana/avoaka
Hanorina bokyHampidina ho toa PDFNy votoatiny azo atonta printy
Amin'ny tetikasa hafa
Wikimedia CommonsWikilivres
Avy amin'i Wikipedia
Fiteny malagasy
Isan'ny mpiteny
25 tapitrisa (teny nibeazana)[1]
Faritany
 Madagasikara,  Komaoro[2]
Sata
Ofisialy any Madagasikara (miaraka amin'ny teny frantsay)
Mpandamina
Akademia Malagasy
Kaodim-piteny
mg, mlg[3]
Soratra
latina
Fiteny malagasy
Ny fiteny malagasy dia fitenim-pirenen' ny Repoblikan' i Madagasikara, ao amin' ny vondrom-piteny baritô (ao amin' ny fianakaviam-piteny aostrônezianina). Araka ny antontanisan' ny Akademia malagasy dia ny 83,61 % dia tsy miteny afatsy amin' ny fiteny malagasy[4].
Fanasokajiana[hanova | hanova ny fango]
Ny endriky ny fiteny malagasy dia tsy tahaka ny fiteny ao Afrika satria io fiteny io dia ao amin' ny vondrona malaiô-pôlineziana, sampan' ny vondrona aostrôneziana. Ny fiavian' ny fiteny malagasy dia fantatry ny mpandini-piteny hatramin' ny taonjato faha-19. Ny fiteny malagasy dia iray vondrona amin' ny fiteny baritô any amin' ny faritany atsimo-atsinanana amin' ny Nosy Bôrneô. 
Betsaka ny fitovian' ny fiteny malagasy amin' ny fiteny maaniany, fiteny tenenina ao amin' ny faritry ny renirano Barito, ao amin' ny tapany atsimon' i Bôrneô. Lazaina fa mponina aotrôneziana avy amin' ny Tamba-nosy Maley nandalo tany Bôrneô no nipetraka teto Madagasikara, na dia tsy fantatra aza ny anton' io fifindra-monina io. Taonjato maro taty aoriana, nifangaro tamin' ny Arabo sy ny Masombika (Afrikana avy amin' ny tontolo soahily) ny mponina aostrôneziana. Any Banjarmasin, nosin' i Kalimantan (Indonezia) no foiben' ny fiteny baritô. Ny fiteny akaikikaikin' ny fiteny malagasy ankehitriny dia ny fiteny maaniany. Misy koa ny fiteny samihima sy ny fiteny dosona deiaha sns. Ao amin' ny fiteny malagasy dia misy indran-teny avy amin' ny fiteny arabo sy avy amin' ny fiteny soahily.
Oha-pampitahana[hanova | hanova ny fango]
Azo ampitahaina ny voambolana fototra avy amin' ny lisitra Swadesh ary izy io dia mamoaka ity tabilao manaraka ity:
Malagasy
Malay-indôneziana
Tahisiana
tany 
tanah
fenua (ind. benua = "kaontinenta")
lanitra 
langit
ra'i
rano 
air (danau = "farihy")
vai
afo
api
āuahi
lehilahy, lahy
laki-laki
tane
vehivavy, vaviny
wanita, perempuan
vahine
mihinana, homana
makan
 'amu
misotro (minona)
minum
inu
lehibe, ngeza,"be"
besar
rahi
kely, tity
kecil
iti
alina, Maizina
malam
po
andro, matsana
hari
mahana
Tantara[hanova | hanova ny fango]
Sorabe mandraikitra ny ampahan' ny tadidy mikasika an' i Ralitavaratra. Ny sorabe no abidy nampiasaina tamin' ny fanoratana ny teny malagasy malagasy alohan' ny naha-ôfisialy ny abidy latina.
Ny haisoratra malagasy dia efa nanomboka tamin' ny taonjato faha-19. Ny Frantsay tonga tao Fort-Dauphin (Taolagnaro) tamin' ny taonjato faha-17, dia nahita soratra tamin' ny sorabe. Ny soratra voalohany natao amin' ny abidy latina dia ny rakibolana malagasy-hôlandey nosoratana tamin' ny fanombohan' ny taonjato faha-17 navoakan' i Gabriel Ferrand voalohany tamin' ny 1908. Ny sorabe dia soratra mety nampidirina eto Madagasikara tamin' ny taonjato faha-15. Radama I, mpanjaka nahay mamaky teny sy manoratra tao amin' ny Fanjakana Merina, dia nametra ny litera ampiasaina ao amin' ny abidy malagasy avy amin' ny abidy latina mbola ampiasaintsika amin' izao fotoana izao; saingy ny fitsipi-panoratana ampiasaina fotsiny no niova. Nikasa hanangana fiangonana sy trano sekoly hianarana abidy miaraka amin' ireo misiônera prôtestanta avy ao amin' ny London Missionary Society i Radama I.
Ny boky voalohany natonta printy tamin' ny teny malagasy soratana amin' ny abidy vaovao, dia ny Baiboly, nadikan' ny misiônera kristiana britanika tamin' ny taona 1835 niasa tao Imerina. Ny rakibolana vita printy voalohany dia ny rakibolana malagasy-frantsay nataon' i Étienne de Flacourt.
Fitenim-paritra eto Madagasikara[hanova | hanova ny fango]
Fitenim-paritra malagasy
Rehefa jerena amin' ny lafiny fandiniham-piteny ny fiteny malagasy, dia misy fitenim-paritra maromaro fa mitovitovy, izay heverina fa fa tsy fiteny mahaleo tena ny tsirairay aminy. Ny mpahay teny dia mizara ny fitenim-paritra malagasy ho vondrona roa, dia ny fitenim-parira atsinanana sy ny fitenim-paritra andrefana.
Fitenim-paritra tatsinanana[hanova | hanova ny fango]
betsimisaraka atsimo,
betsimisaraka avaratra,
afovoany (betsileo, bezanozano, merina, sihanaka, tanala, antefasy, antemoro)
tanosy,
tesaka
Fitenim-paritra tandrefana[hanova | hanova ny fango]
antankarana,
bara,
masikoro,
sakalava,
tandroy-mahafaly (fiteny tandroy sy fiteny mahafaly),
tsimihety,
kibosy any Mayotte
Eto Madagasikara dia misy ny fiteny malagasy ôfisialy izay miasa eran' ny Nosy amin' ny raharaham-panjakana sy ny haino aman-jery (gazety sy ny radiô ary ny fahitalavitra) ary ny fivavahana nampidirina teto Madagasikara.
Fahasamihafan' ny fitenim-paritra[hanova | hanova ny fango]
Hita eo ambany ny tabilao maneho ny lanjan' isan' ny fahasamihafan' ny tenim-paritra.
Lanjan' isan' ny fitoviam-boambolana amin' ny tenim-paritra
1
2
3
4
5
6
7
8
9
10
11
12
13
14
15
16
17
18
1
Merina
100
81
81
92
92
86
78
80
79
68
71
68
70
70
61
77
69
61
2
Temoro
81
100
78
79
80
78
81
88
88
67
69
71
72
69
61
76
73
65
3
Betsimisaraka
81
78
100
84
78
77
80
78
75
77
70
65
66
62
54
74
96
61
4
Sihanaka
92
79
84
100
86
81
76
79
77
72
69
67
68
66
59
72
68
58
5
Betsileo-1[m 1]
92
80
78
86
100
88
77
81
79
68
74
71
75
71
61
79
71
62
6
Betsileo-2[m 2]
86
78
77
81
88
100
77
80
77
67
71
74
79
74
66
82
75
66
7
Antambahoaka
78
81
80
76
77
77
100
74
74
69
66
64
64
60
52
67
64
56
8
Antesaka
80
88
78
79
81
80
74
100
89
67
70
71
73
72
62
76
72
63
9
Zafisoro
79
88
75
77
79
77
74
89
100
63
68
68
72
71
61
76
71
63
10
Tsimihety
68
67
77
72
68
67
69
67
63
100
75
61
64
63
54
68
64
56
11
Tankarana
71
69
70
69
74
71
66
70
68
75
100
65
68
69
59
70
67
56
12
Vezo
68
71
65
67
71
74
64
71
68
61
65
100
84
74
64
77
80
69
13
Mahafaly
70
72
66
68
75
79
64
73
72
64
68
84
100
80
68
83
86
76
14
Sakalava-1[m 3]
70
69
62
66
71
74
60
72
71
63
69
74
80
100
82
79
75
66
15
Sakalava-2[m 4]
61
61
54
59
61
66
52
62
62
54
59
64
68
82
100
70
67
63
16
Bara
77
76
74
72
79
82
68
76
76
68
70
77
83
79
70
100
85
74
17
Tandroy-1[m 5]
69
73
69
68
71
75
64
72
71
64
67
80
86
75
67
85
100
83
18
Tandroy-2[m 6]
61
65
61
58
62
66
56
63
63
56
56
69
76
66
68
74
83
100
↑ Ambositra
↑ Fianarantsoa
↑ Morondava
↑ Belon' i Tsiribihina
↑ Masinoro, Ambalavao
↑ Antanimoro
Voambolana[hanova | hanova ny fango]
Indran-teny tamin' ny fiteny javaney sy maley[hanova | hanova ny fango]
Betsaka ny indran-teny amin' ny fiteny malagasy avy amin' ny fiteny maley sy fiteny javaney taloha; anisan' ireo teny ireo dia ny teny hoe trozona, iray amin' ny teny maley hoe duyung; ny horita avy amin' ny teny hoe gurita; ny fano avy amin' ny teny hoe penyu, ny hara avy amin' ny teny malay hoe karah, ny fanohara (karazan-tsokatra) avy amin' ny teny malay hoe penyu karah; rivotra avy amin' ny teny malay hoe ribut midika "rivomahery" na "rivodoza"; tanjona avy amin' ny teny malay hoe tanjung; harana avy amin' ny teny malay hoe karang; sambo sy nosy avy amin' ny teny javaney hoe sāmvaw sy nusa, sns.
Indran-teny avy amin' ny fiteny sanskrity[hanova | hanova ny fango]
Ny indran-teny avy amin' ny teny sanskrity dia mikasina ny isa sy ny kalandrie. Azo atao ohatra izao ny teny hoe tantara avy amin' ny teny sanskrity hoe tantra midika "rijan-kevitra" na "teôria"; toraka izany koa ny teny hoe hetsy (100 000) izay avy amin'ny teny malay hoe keti nindramina tamin' ny teny sanskrity hoe koṭi midika "folo tapitrisa".
Ireo teny avy amin' ny fiteny sanskrity moa dia nindramin' ny fiteny malagasy talohan' ny nahatongavan' ny Malagasy teto Madagasikara. Ka noho izany izy ireo dia niharan' ny fiovana ara-drafipeo, ka tsy fantatra avy hatrany intsony ny fiaviany raha tsy dinihana amin' ny alalan' ny haifiteny mampitaha (frantsay: linguistique comparative). [5]
Indran-teny avy amin' ny fiteny hafa[hanova | hanova ny fango]
Ankehitriny ny fiteny malagasy dia nindran-teny tamin' ny fiteny arabo (voambolana mikasika ny fanandroana), ny fieny soahily (voambolana mikasika ny biby ompiana toy ny teny hoe omby, ondry na akoho) ary tamin' ny teny frantsay sy anglisy ho an' ny voambolana mikasika ny fitaovana ampiasaina amin' izao fotoana izao, toy ny solosaina azo tenenina koa hoe ordinatera na kompiotera. Ao koa ny anaran' ny karazan-java-kohanina toy ny piza (na pija), ny makaraona sns...
Nanana ny fianjadiany ihany koa ny fiteny arabo, indrindraindrindra amin' ny voambolana ampiasaina amin' ny fanandroana ary ireo vondron-kintan' ny zôdiaka: Alahamady, Adaoro, Asorotany, sns...; ary koa amin' ny lafiny tetiandro, amin' ny fampiasana ireo teny arabo ho fiantsoana ny anaran' andron' ny herinandro: Alatsinainy, Talata, Alarobia, sns..
Feon-teny[hanova | hanova ny fango]
Zanapeo[hanova | hanova ny fango]
Aseho anatin' ity fafana eto ambany ity ny zanapeon' ny fiteny malagasy.
align: center"
Aloha
Afovoany
Aoriana
Avo
i (i, y)
u (o)
Afovoany
e (e)
Ambany
a (a)
Renifeo[hanova | hanova ny fango]
Ireto kosa ny renifeon' ny fiteny malagasy.
Amolotra roa
Amolora sy anify
Anify
Ankihy
Andanilany
Ambavatraoka
Mipoaka
Marenina
p (p)
t (t)
t͡s (ts)
k (k)
Misy feo
b (b)
d (d)
d͡z (j)
ɡ (g)
Marenina mialohan'ny orona
ᵐp (mp)
ⁿt (nt)
ⁿt͡s (nts)
ŋk (nk)
Misy feo mialohan'ny orona
ᵐb (mb)
ⁿd (nd)
ⁿd͡z (nj)
ᵑɡ (ng)
Mikasaoka
Marenina
f (f)
s (s)
h (h)
Misy feo
v (v)
z (z)
An' orona
m (m)
n (n)
An-tsisiny
l (l)
Mikodia
r (r)
Fanoratana ny teny malagasy[hanova | hanova ny fango]
Ny fampiasana ny abidy arabo: ny sorabe[hanova | hanova ny fango]
Sorabe malagasy
Ny sorabe (سُرَبِ) dia abidy iray avy amin'ny abjady arabo (ajami) izay natao hanoratana ny fiteny malagasy, indrindra indrindra ireo fiteny ao amin' ny tapany atsimo-atsinanan' i Madagasikara: ny fiteny antemoro (anteoñy sy anakara). Fantatra fa isaina aman-jatony ny lahatsoratra nosoratana tamin' ny alalan' io abidy io; ny tena antitra amin' ireo lahatsoratra ireo dia nosoratana tany amin' ny taonjato faha-17 tany ho any.
Tamin' ny taonjato faha-18, fantatra ary nampiasain' ny foko rehetra erak' i Madagasikara io abidy io: tao Imerina, nanafatra mpanoratra antemoro i Andrianampoinimerina mba hampianatra ny ankizy hamaky teny ary hanoratra. Izay no nahatonga an-dRadama (namorona ny abidy malagasy ankehitriny izay mifototra amin' ny abidy latina) nahay nanoratra ary namaky teny hatry ny fahazazany.
Ny fampiasana ny abidy latina[hanova | hanova ny fango]
Ny teny malagasy ankehitriny dia mampiasa ny abidy latina; notapahin-dRadama voalohany tamin' ny taona 1823. Ny abidin-dRadama I dia mitovy rafitra amin' ny abidy ampiasaina amin' izao fotoana izao: ny isan' ny litera ampiasaina dia mbola iraika ambin' ny roapolo, fa tsindraindray itarina ho enina amby roapolo ny isan' ny litera noho izy ireo ampiasaina amin' ny teny vahiny (toy ny hoe watt).
Ireto ny litera ampiasaina amin' ny teny malagasy (ny eo anelanelan' ny fononteny dia ampiasaina amin' ny fiteny malagasy noho ny fampiasana azy ireo amin' ny teny vahiny): a, b, (c), d, e, f, g, h, i, j, k, l, m, n, o, p, (q), r, s, t, (u), v, (w), (x), y, z.
Fivoaran' ny fanoratana ny teny malagasy[hanova | hanova ny fango]
Niharan' ny fiovana ny fanoratana ny teny malagasy. Samihafa ny fanoratana ny teny malagasy tamin' ny andron-d Radama I (taona 1820-1830) sy ny fanoratana ny teny malagasy tamin' ny faramparan' ny Fanjakan' i Madagasikara (faran' ny taonjato faha-19). Io fanoratana ny teny malagasy tamin' ny faran' ny taonjato faha-19 io koa dia samihafa amin' ny fanoratana ny teny malagasy tamin' ny fanjanahantany izay samihafa ihany koa amin' ny fanoratana ny teny malagasy amin' izao fotoana izao.
Fampiasana ny teny malagasy[hanova | hanova ny fango]
Ampisain' ny Malagasy amin' ny endrika fitenim-paritra na ny fiteny ôfisialy ny fiteny malagasy. Amin' ny lafiny ôfisialy dia ny tenim-pirenena (malagasy ôfisialy) no tena ampiasaina ary matetika io ihany no fiteny an-tsoratra. Mampiasa ny teny malagasy fiteny ôfisialy na tenim-paritra koa ny Malagasy mipetraka any ivelan' i Madagasikara, na dia tsy maro aza  ny fianankaviana malagasy tsy mampianatra ny tenin-drazany amin' ny zanany.
Eo amin' ny aterineto indray, dia vitsy ny tranonkala mampiasa ny teny malagasy ho fitenim-botoatiny. Matetika ny Malagasy dia mampiasa ny teny frantsay rehefa miresaka momba ny fampahalalana. Miampy izany koa ny safidin'  ny mpikarakara tranonkala izay misafidy ny teny frantsay ho fitenin' ny votoatiny. Araka izany dia mamaky ary matetika mifanakalo hevitra amin' ny teny frantsay ny Malagasy eo amin' ny tranonkala. 
Volana natokana ho an' ny fiteny malagasy ny volana Jona, ka ny Akademia Malagasy sy ny Ministera misahana ny kolontsaina no mikarakara ny fankalazana azy. 
Wikipedia sy Aterineto amin' ny teny malagasy[hanova | hanova ny fango]
Tsy mampiasa ny Wikipedia amin' ny fiteny madinika ny olona noho ny ratsy mifamahana. "Tsy tia hamorona votoatiny ny olona satria tsy hisy hamaky, ary tsy misy mamaky satria tsy misy votoatiny." Ohatr' ireo jordanianina manoratra amin' ny teny anglisy mba ho azon' ny olona bebe kokoa, manoratra amin' ny teny frantsay ny Malagasy mba ho azon' ny olona any ivelan' i Madagasikara. Hoy izay mpanoratra izay, raha mamorona votoatiny bebe kokoa amin' ny teny nibeazany ny Malagasy, dia hisy kokoa ny votoatiny amin' ny teny malagasy ary ho vaky ilay boribory vetaveta. Araka izany, amin' ny lafiny sasany, hahafahana mamorona fitaovana toy ny mpandika teny anglisy-malagasy ireo orinasa lehiben' ny tranonkala.[6]
Rakibolana[hanova | hanova ny fango]
Ny raki-bolana voalohany amin' ny teny malagasy an-tsoratra dia natao tamin' ny alalan' ny sorabe. Ny rakibolana tamin' ny abidy latina voalohany dia ny Dictionnaire de la langue de Madagascar an' i Etienne de Flacourt izay natonta tamin' ny taona 1658. Taorian' izay dia navoaka ilay English-Malagasy Vocabulary. Tamin' ny 1885 dia navoakan' ny London Missionary Society ny rakibolana malagasy-anglisy izay manana 892 pejy; na izany aza dia ahitana voambolana tranainy io rakibolana io. Betsaka ny fiovana efa natao tamin' ilay rakibolana indrindraindrindra mba hitaratra bebe kokoa ny endriky ny fiteny malagasy ankehitriny. Araka izany ankehitriny dia ahitana rakibolana mifototra amin' ny hatetika izay miankina amin' ny firaketan-dahatsoratra ahitana teny mihoatra ny dimy tapitrisa.
Winterton, M. et al.: Malagasy–English, English–Malagasy Dictionary / Diksionera Malagasy–Anglisy, Anglisy–Malagasy. Raleigh, North Carolina. USA: Lulu Press 2011, 548 p.
Richardson: A New Malagasy–English Dictionary. Farnborough, England: Gregg Press 1967, 892 p. ISBN0-576-11607-6 (Original edition, Antananarivo: The London Missionary Society, 1885).
Diksionera Malagasy–Englisy. Antananarivo: Trano Printy Loterana 1973, 103 p.
An Elementary English–Malagasy Dictionary. Antananarivo: Trano Printy Loterana 1969, 118 p.
English–Malagasy Phrase Book. Antananarivo: Editions Madprint 1973, 199 p. (Les Guides de Poche de Madagasikara.)
Paginton, K: English–Malagasy Vocabulary. Antananarivo: Trano Printy Loterana 1970, 192 p.
Bergenholtz, H. et al.: Rakibolana Malagasy–Alemana. Antananarivo: Leximal/Moers: aragon. 1991.
Bergenholtz, H. et al.: Rakibolana Alemana–Malagasy. Antananarivo: Tsipika/Moers: aragon. 1994.
Régis Rajemisa-Raolison: Rakibolana Malagasy. Fianarantsoa  1995, 1061 p.
Fitsipi-pitenenana[hanova | hanova ny fango]
Ny fehezanteny amin' ny teny malagasy dia matetika manaraka ny rariteny Matoanteny-Fameno-Lazaina (MFL), (amin' ny teny anglisy: rariteny VOS). Na dia izany aza mety miovaova arakaraky ny endriky ny matoanteny ampiasaina izy io araky ny ohatra aseho eo ambany:
Rariteny MFL tsotra
Mandahatra ny miaramila aho.
Mampiasa endrika mivantana ny matoantenin' ny mpanao ny fehezanteny eo ambony[7],
Rariteny M(L)F
Alahatro ny miaramila.
Mampiasa ny matoantenin' ny atao ny fehezanteny eo ambony. Miraikitra amin'ny matoanteny ny mpanao ny asa (-ko).
Matoanteny[hanova | hanova ny fango]
Ny matoanteny no fanahin' ny fiteny ary mamaritra ny tao sy hetsika ary fiainana ny matoanteny. Mamaritra ny fisiana izy, noho ny fisian' ny matoanteny misy; mamaritra ny tao izy, ohatra: "tia aho", "miasa ianareo"; mamaritra ny fiaretana izy, amin' ny alalan' ny matoantenin' ny atao: "tiana aho", "esorina ianao".[8]
Ny matoanteny dia ampiasaina amin' ny filazana, fandavana na fanambaràna zavatra izay mbola atao na efa natao: "miasa ny olona", "nomen' olona vola aho"; mibaiko, manasa na mametra-panontaniana[9].
Matoantenin' ny mpanao sy ny matoantenin'ny atao[hanova | hanova ny fango]
Ny matoanteny dia azo atao anaty sokajy telo: ny matoantenin' ny mpanao sy ny matoantenin' ny atao, ary ny matoanteny tsy mitongilana. Ny matoantenin' ny mpanao dia mamaritra ny lazaina manao zavatra. Ny matoantenin' ny atao dia mamaritra ny lazaina miaritra na iharan-javatra. 
Ny matoantenin' ny mpanao dia:
lazaina fa mivantana (anglisy: direct) rehefa manaraka ny matoanteny ny lazaina: ohatra: "miteny aho"; "miasa aho", sns.
lazaina fa manilika (anglisy: exclusive) rehefa manaraka ny lazaina ny mpameno. Izany dia midika fa ilay lazaina ary ilay lazaina ihany no manao ilay zavatra. Ohatra: "izaho no miteny"; "Rakoto no manjono", sns.
lazaina fa manantitra (anglisy: emphatic) rehefa manaraka ny matoanteny ny lazaina. ohatra : "izaho miteny", "izaho misotro".
Telo no endriky ny matoantenin'ny atao.
Ny voalohany dia antsoina hoe endrika tsotra, satria avy amin' ny filaza mandidin' ny fototeny izy. Ohatra: ny matoantenin' ny atao "sotroina" dia avy amin' ny filaza mandidy "sotroy" izay avy amin' ny fototeny "sotro".
Ny endrika faharoa dia manana tovana mamaritra ny mpanao, na ny lazaina. Ohatra "ampianariko ny ankizy", "dioviko ny trano", sns.
Ny fahatelo dia ny endrika ara-toe-javatra, satria mampiasa ny toe-javatry ny fotoana, na toerana, na fomba. Ohatra: "Tany an-trano no nisotroan' ny olona rano".
Ny matoantenin' ny atao tsotra dia manana endrika mivantana, manantitra na manilika.[10].
Ny matoanteny tsy mitongilana dia mamaritra tao izay mikasika ny mpanao ary ny mpanao ihany. Ohatra: "Velona aho"; "Mandeha ianao". Manana fiendrika manano ary fiendrika anoina ny matoanteny tsy mitongilana: "Mandeha aho" (mat. mpanao); "andehanako", "alehako" (mat. atao). Manana ny endrika mivantana, manantitra ary manilika ireo matoanteny tsy mitongilana ireo.
Sokaji-matoanteny dimy[hanova | hanova ny fango]
Faharoa, azo sokajina dimy ny matoanteny malagasy : 
Ny matoanteny mitampody (reflektiva),
Ny matoanteny mamari-pahafahana (anglisy: potentative verb). Ny tovona mamaritra azy io dia ny tovona maha-. Manana endrika mivantana, manantitra (emfatika) ary mandroaka ireo matoanteny ireo.
Ny matoanteny mamari-pivoarana (anglisy: intensive verb) dia mamaritra ny hafatratra, ny fitomboana na ny fivoaran' ny tao iray. Ny tovona mamaritra ireo matoanteny ireo dia ny tovona miha- ohatra ny anatin' ny mihalava, mihafohy, mihavitsy, mihafeno, sns. Misy fiendrika manano sy ny fiendrika anoina io matoanteny io. Ao amin' ny fiendrika manano (ang.: active voice) sy amin' ny fiendrika anoina (ang. passive voice) dia ahitana ny endrika mivantana, endrika manantitra (emfatika) ary endrika mandroaka (ang.: exclusive form). Amin' ny endrika misy soloteny voatovana amin' ny matoanteny mamari-pivoarana dia ahitana ny endrika mivantana manantitra sy mandroaka.[11]
Ny matoanteny mampita (ang.: transitive verb)  izay mamaritra ny tao ataon' ny lazaina eo amin' ny fameno. Ny tovona mamaritra ireo matoanteny ireo dia ny tovona man- (manana endrika miova arakaraky ny fototeny)
Ny matoanteny mpifanao (ang.: reciprocative verb) Ao amin' io sokajy matoanteny io dia ahitana ny fiendrika manano ary ny fiendrika anoina izay samy manana ny endrika mivantana, manantitra ary manilika.[12]. Ny endrika mpifanao dia manana ny fiendrika manano, ny fiendrika anoina ary ny endrika voatovana solonteny.
Amin' ny tabilao eo ambany dia aseho ny tsirinteny araky ny endriky ny matoanteny avy amin' ny fototeny "latsaka".
Tsirinteny matoanteny* araky ny sokajiny
fiendrika manano
fiendrika anoinaary endrika voatovana soloteny
Reflektiva
milatsaka
latsahana
Mamari-pahafahana
mahalatsaka
ahalatsahana
Mamari-pivoarana
mihalatsaka
ihalatsahana
Mampita
mandatsaka
andatsahana
Mifanao
mifandatsaka
ifandatsahana
(*) Ny endrika ankehitriny ihany no aseho.
Zana-pizarana na fisokajiana fanampiny[hanova | hanova ny fango]
Ny fizarana fanindroan' ny matoanteny malagasy dia sokajy telo: endrika mpampanao (ang.: causative), endrika mampanao mpifanao (ang.: reciprocative causative) ary endrika mampanao mamari-pahafahana (ang.: potentative causative). Ny tovona amin' ireo matoanteny ireo dia fitambaran' ny tovona ao amin' ny endrika mampanao amin' ny tovoy na ao amin' ny endrika mpifanao na mamari-pivoarana.
Tsirintenin' ny matoanteny* mampanao[13]
fiendrika manano
fiendrika anoina na endrika voatovana soloteny
Mampitrangareflektiva
mampilatsaka
ampilatsahana
Mampitrangamamari-pahafahana
mampahalatsaka
ampahalatsahana
Mampitrangamamari-pivoarana
mampihalatska
ampihalatsahana
Mampitrangamampita
mampandatsaka
ampandatsahana
Mampitrangamifanao
mifampilatsaka
ifampilatsahana
(*) Ny endrika ankehitriny ihany no aseho.
Ireo matoanteny mampanao mpifana dia natao hamaritana ny zavatra mampanao, na, ny zavatra ataon' ny olona na zavatra mifampivoho. Ireo matoanteny ireo dia aorina amin' ny alalan' ny fanovana ny tovona m- ho mif- amin' ny endrika mampanao ny matoanteny mivantana.
Tsirintenin' ny matoanteny mampanao* mifampivoho[14]
fiendrika manano
fiendrika anoina na endrika voatovana soloteny
mampitranga mpifanao ny matoanteny reflektiva
mifampilatsaka
ifampilatsahana
mampitranga mpifanao ny matoanteny mamari-pahafahana
mifampahalatsaka
ifampahalatsahana
mampitranga mpifanao ny matoanteny mamari-pivoarana
mifampihalatsaka
ifampihalatsahana
mampitranga mpifanao ny matoanteny mampita
mampandatsaka
ampandatsahana
mampitranga mpifanao ny matoanteny mifamoivoho
mifampilatsaka
ifampilatsahana
(*) Ny endrika ankehitriny ihany no aseho.
Ny endrika mampitranga fahafahana dia maneho ny fahafahana na ny fahafahana mampanao ny tao. 
Tsirintenin' ny matoanteny mampanao* fahafahana[15]
fiendrika manano
fiendrika anoina na endrika voatovana soloteny
mampitranga fahafahana ny matoanteny reflektiva
mahampampilatsaka
ahampampilatsahana
mampitranga fahafahana ny matoanteny mamari-pahafahana
mahampampahalatsaka
ahampampahalatsahana
mampitranga fahafahana ny matoanteny mamari-pivoarana
mahampampihalatsaka
ahampampihalatsahana
mampitranga fahafahana ny matoanteny mampita
mahampampandatsaka
ahampampandatsahana
mampitranga fahafahana ny matoanteny mifanao
mahampampifandatsaka
ahampampifandatsahana
(*) Ny endrika ankehitriny ihany no aseho.
Anarana sy mpisolo[hanova | hanova ny fango]
Ny mpisolo tena amin' ny teny malagasy dia maro ary miankina amin' ny fifandraisan'ilay mpiteny amin' ilay olona itenenana ny fampiasana azy.
Tambinteny[hanova | hanova ny fango]
Ny tambinteny dia teny ampiarahina amin' ny mpamaritra, ny matoanteny (mamaritra anarana na tsia) ary tambinteny hafa. Ao amin' ny teny malagasy dia ahitana karazana tambinteny telo: ny tambinteny mamaritra isa (fandaharana na fanisana); tambinteny mamaritra fotoana: ankehitriny (oh.: ankehitriny, izao ihany, anio, sns.), efa lasa (sahady, taloha, rahateo, sns.) na ho avy (oh.: hatrizay, arakizao, rahampitso, sns.); ireo tambinteny mamaritra fitsingerenana (matetika, indraindray, rahoviana, sns.); ireo tambinteny mamaritra fitsingerenana voatanisa (oh.: indray, indroa, intelo, isan'andro, isam-bolana, sns.); ireo tambinteny mamari-toerana (oh.: aloha, aoriana, dia, mandavanandro, sns.); ireo tambinteny mamaritra zava-mitranga tsy misy fiafarana (oh.: mandrakariva, mandrakizay, tsy ... intsony)[16]
Mpamari-toerana[hanova | hanova ny fango]
Mpamari-toerana malagasy
Akaiky
Lavidavitra
Lavitra
Tambinteny
Tsy hita
atỳ
àto
ào
àtsy
àny
aròa*
arỳ
Hita
etỳ
èto
èo
ètsy
èny
eròa
erỳ
Soloteny
Tsy hita
izatỳ*
izàto*
izào
izàtsy*
izàny
izaròa*
izarỳ*
Hita
itỳ
ìto
ìo
ìtsy
ìny
iròa*
irỳ
Hita pl.
irèto
irèo
irètsy
irèny
ireròa*
irerỳ*
Fanamarihana :
Tsy voatery asiana tendro ny mpamari-toerana.
Tsy ampaisaina matetika ny mpamari-toerana misy ny *.
Jereo koa[hanova | hanova ny fango]
Abidy malagasy
Fiteny eto Madagasikara
Lohahevitra sasany momba ny fitsipiteny malagasy
Fameno
Mpampiankina
Fitodika na fiendrika
Tsirinteny
Filazam-potoana
Fanehoan-javatra
Filaza
Sokajin-teny
Fiteny be mpampiasa ao Afrika
Ireto ireo fiteny be mpampiasa ao Afrika: ny fiteny afrikansa, agny, amharika, anglisy, arabo, bambara, baole, berbera, bete, diola, fanga, fola (na fiteny peola), frantsay, haosa, iôroba, kitoba, lingala, malagasy, môre, pôrtogey, soahily, sômaly, sôninke, soso, tigrinia, vôlôfo ary zolo.
Rohy ivelany[hanova | hanova ny fango]
Tatitra Ethnologue mikasika ny teny malagasy
Foibe momba ny Teny an'ny Akademia malagasy
Ny fifehezanteny malagasy ao amin'i teny.org (renisokajy Archived Aprily 8, 2022 at the Wayback Machine)
Boky malalaka[hanova | hanova ny fango]
((en)) A grammar of the Malagasy language, in the Ankova dialect , nosoratan'i David Griffiths, 1854
Tsiahy[hanova | hanova ny fango]
↑ Isaina ny teny malagasy ofisialy miaraka amin'ny tenim-paritra
↑ Jereo ny [[fiteny antalaotra
↑ Lisitry ny kaody ISO 639 ho an'ny fitenim-paritra
↑ http://www.lexpressmada.com/5156/print-article-32163.html [archive]
↑ Hita ao amin' ny teny malay koa ireo indran-teny ireo. Ka anisan' ny poforon' ny fianjadian' ny teny sanskrity tamin'ny teny malagasy alohan' ny nahatongavan' ny malagasy tao Madagasikara izany zavatra izany.
↑ Ethan Zuckerman, 2013 :  Rewire: Digital Cosmopolitans in the Age of Connection
↑ A Grammar of the Malagasy language nosoratan'i David Griffith, p. 106
↑ A Grammar of the Malagasy language nosoratan'i David Griffith, p. 106
↑ A Grammar of the Malagasy language nosoratan'i David Griffith, p. 106-107
↑ A Grammar of the Malagasy language nosoratan'i David Griffith, p. 109-110
↑ A Grammar of the Malagasy language nosoratan'i David Griffith, p. 116
↑ A Grammar of the Malagasy language nosoratan'i David Griffith, p. 117
↑ A Grammar of the Malagasy language nosoratan'i David Griffith, p. 119
↑ A Grammar of the Malagasy language nosoratan'i David Griffith, p. 119-120
↑ A Grammar of the Malagasy language nosoratan'i David Griffith, p. 121
↑ A Grammar of the Malagasy language nosoratan'i David Griffith, p. 190
Hita tao amin'ny "https://mg.wikipedia.org/w/index.php?title=Fiteny_malagasy&oldid=1057267"
 Voaova farany tamin'ny 14 Jiona 2023 amin'ny 11:03 ity pejy ity.
Azo ampiasaina araka ny fepetra apetraky ny lisansa Creative Commons Attribution-ShareAlike; Mety misy ny fepetra fanampiny mihatra. Jereo fepetram-pampiasana ho an'ny antsipirihany.
Fitsipika momba ny zavatra tsy sarababem-bahoaka
Mombamomba ny Wikipedia
Fampitandremana
Code de conduite
Jery am-pinday
Mpanitatra
Statistika
Filazana momba ny kokizy
Activer ou désactiver la limitation de largeur du contenu