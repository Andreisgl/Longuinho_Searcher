Rifondou walon — Wikipedia
Aller au contenu
Menu principal
Menu principal
déplacer vers la barre latérale
masquer
Naiviaedje
Mwaisse pådjeInte di nozôtesNovelesDierins candjmintsÅrtike a l’ astcheyanceAidanceEcwårlaedje
Langues
Les liens interlangues sont placés en haut à droite du titre.
Cweri
Cweri
Ahiver on novea conteS’ elodjî
Usteyes da vosse
 Ahiver on novea conte S’ elodjî
Pages pour les contributeurs déconnectés en savoir plus
Mi ovraedjeCopinaedje
Sommaire
déplacer vers la barre latérale
masquer
Début
1Lomaedje
2Diswalpaedje do coirpusse
3Ricnoxhance do rfondou walon
Afficher / masquer la sous-section Ricnoxhance do rfondou walon
3.1Emey les waloneus
3.2Ådfoû do monde des waloneus
4Tåvlea des foninmes et morfinmes do walon et leus ortografeyes e rfondou ey e Feller
Afficher / masquer la sous-section Tåvlea des foninmes et morfinmes do walon et leus ortografeyes e rfondou ey e Feller
4.1Betchfessîs scrijhas
4.2Ôtes foninmes
4.3Morfinmes
5Rifondants walons
6Hårdêyes divintrinnes
7Hårdêyes difoûtrinnes
8Sourdants
Basculer la table des matières
Basculer la table des matières
Rifondou walon
5 langues
Emiliàn e rumagnòlFrançaisItalianoLombardPortuguês
Candjî les loyéns
ÅrtikeCopene
walon
LéreCandjîCandjî l’ côde wikiVey l’ istwere
Usteyes
Outils
déplacer vers la barre latérale
masquer
Actions
LéreCandjîCandjî l’ côde wikiVey l’ istwere
Général
Pådjes ki loynut cialCandjmints aloyîsEberweter on fitchîPådjes sipeciålesHårdêye viè cisse modêye ciInfôrmåcion sol pådjeCiter cisse pådje ciCayet di Wikidata
Imprimer / copyî foû
Fé on liveAberweter come PDFModêye sicrirece-amiståve
Èn årtike di Wikipedia.
Loukîz a : Rifondaedje do walon
Po des linwincieusès racsegnes sol mot "rifondou walon", alez s' vey sol Wiccionaire
Letes do sistinme Feller (e rodje, noer et bleu) et les cenes do rfondou (noer, bleu et vete); les bleuwès letes sont fonetikes e Feller mins des betchfessîs e rfondou.
Li mot "raxhe-vea", sicrît e motî da Haust a môde do rfondou
El rifondou walon u li rfondou walon[1], c' est on sistinme di scrijhaedje unifyî do walon, enondé pa l' UCW eyet porshuvou et spårdou pa l' SNR Li Rantoele dins les anêyes 1990.
Les djins k' î ont bråmint bouté sont lomés les «rfondeus».
C' est l' prumî sistinme unifyî k' a stî vormint eployî pa sacwantès djins, et ki s' diswalpêye todi dpus.
Li rfondou walon n' ehåye nén li prononçaedje do walon. Portant, a dater di 2009, sol dimande di l' eplaideu do Motî Yoran Embanner walon, on-z a eto atåvlé on «prononçaedje zero-cnoxheu».
Lomaedje[candjî | candjî l’ côde wiki]
Li mot "rfondou walon" (r'fondu walon) aparexhe pol prumî côp dins l' rivuwe «Singuliers» e 1993 dins èn årtike da Lucyin Mahin dizo l' ortografeye «r'fondu walon»[2].
Diswalpaedje do coirpusse[candjî | candjî l’ côde wiki]
Li rfondou walon a stî enondé pa on papî da Jean Germain dins l' rvuwe "Toudi" ki date di 1989[3]. Dins on deujhinme papî, e 1993, li minme corwaiteu mostere kimint k' on pôreut prinde åjheymint ene pus lådje oyowe po ene cwénzinne di mot (loukîz : Mapes ALW et rfondaedje). Il propôze eto, al rissaetchete, li betchfessî ea[4].
L' idêye di rmete eshonne les mots des diferins accints do walon a tcheryî avou l' adjinçnaedje do motî franwal "Walo +" (adjinçné pa Lorint Hendschel po l' UCW, avou toplin des aidances). Li live rexhe e 1992 et pout esse riwaitî come li mwaisse astoca des betchfessîs scrijhas "å" et "ô".
E 1993, li minme Lorint Hendschel eplaide on sillabusse : "Quelques propositions sur l'établissement d'une langue wallonne écrite commune" ). I diswalpêye pår li sistinme da Djan Djermwin avou les pus lådjes oyowes, mins boute des ôtès atuzes come li cene des rîlêyes et des sorwalondes. I rfond eto les codjowaedjes, e-n on sistinme ki poite co s' no ("Trokes da Hendschel").
E 1994, les mwaissès dnêyes sont diswalpêyes pa les rfondeus, inte di zels, les prumîs "vraiys" betchfessîs scrijhas (k' i gn a nou sifwait scrijha e sistinme Feller). Dj' ô bén : les betchfessîs ea et xh. Vénrè bénrade après li betchfessî én. Gn ava eto : li prumire saye di motî walon-francès e rfondou (dins "Å raploût-tot des walons et les prumirès rcwerances sol rifondaedje des codjowaedjes et des betchetes et cawetes.
E moes d' måss 1995, l' UCW dimande a Lorint Hendschel di mete so pî on sincieus raploû, a Mårcinele, po prezinter li rfondou. Les prumîs betchfessîs et sacwants oyons (ey, cw, mw) 
Après 1996, gn årè pus ki les betchfessîs oe, oi eyet sh ki pasront.
I n' dimorrè pus k' a spåde li novele ortografeye. Çou ki n' serè possibe ki pal voye del Daegntoele, ca cåzu totes les soces pol walon vont rbouter l' atuze d' on scrijhaedje ki n' riprezint pus l' accint di leu viyaedje.
Ricnoxhance do rfondou walon[candjî | candjî l’ côde wiki]
Emey les waloneus[candjî | candjî l’ côde wiki]
Å  e moes d' måss 1995, å raploû d' Mårcinele, gn a pont yeu d' vwès disconte di l' idêye do rfondou walon. Mins dins les tournêyes d' esplicåcions da Lorint Hendschel dins les diferinnès contrêyes, les scrijheus s' ont docô redivé disconte tot candjmint a leus sistinmes ortografikes, rashious sol sistinme Feller.
Li SLLW a metou des ahotes a tot çou ki s' rapoirtéve å rfondaedje, copurade après li rlomé papî da Jean Lechanteur dins li rvuwe "Wallonnes" e 1996. Dispu don, et todi dpus disk' ås djoûs d' ouy (2010), tos les waloneus aloyîs al SLLW sont clairmint espaitchîs di håbiter les rfondeus.
Li CLRE, après aveur diné on pris a on roman e rfondou (So l' Anuti, 1995), ritourna cazake, et frinne des cwate pates et do muzea disconte do rfondou.
Do costé des soces di scrijheus, l' opôzucion å rfondou a divnou todi pus foite, ostant après Lidje k' après Nameur et Tchålerwè. Li rfondou n' a parvinou a s' afroyî on passaedje ki do costé del Basse Årdene.
C' est on miråke ki les Rantoelîs ont sorviké a totes les rascråwes, minme ådvins di leu soce, et ki l' rifondou a stî spårdou pal Daegntoele. Gn a eto yeu li voye des ratournaedjes éndjolikes k' a assaetchî des bouteus po li rfondaedje.
Ådfoû do monde des waloneus[candjî | candjî l’ côde wiki]
E 2007, on nd a djåzé ene piceye di côps. 
e moes d' setimbe, djusse divant les fiesses del Walonreye, avou l' vudaedje do Gaston e rfondou.
e moes d' nôvimbe, avou l' atake, sins nou astoca, da På Hinri Thomsin, e francès dins l' Bultén walon.
E 2008, dins l' Libe Beldjike do 16 di djanvî, èn etnolodjisse, Francis Martens, rimete cråndimint li rfondou a l' ABN. Mins dire k' i stofe dins ses bråyes.[5]
E 2009, Jean-Marie Klinkenberg, dins èn årtike di "Télépro", dit k' i trouve les rfondeus coraedjeus.
Tåvlea des foninmes et morfinmes do walon et leus ortografeyes e rfondou ey e Feller[candjî | candjî l’ côde wiki]
Betchfessîs scrijhas[candjî | candjî l’ côde wiki]
Betchfessî
Tchålerwè
Nameur
Lidje
Basse Årdene
Mots tipikes
Mape ALW
ea
ia
ia
ê
ê/é
tchapea, pourcea
1, 11 & 78
én
én/é/în
in/én
in/ègn
in
bén, tchén, cénk
1, 3, 18 & 19
ae
a/â
a
è
a
glaece, saetch, viyaedje
1, 47, 88 & 99
å
â/au
au (ô)
å/â
au (ô)/â
tchår, tchåsse, clå
1, 12, 15 & 21
oi
ô/oû
wa
wè
wa/ôn
boigne, moirt, moite, oizeur
1, 5, 62, 63 & 67
xh
ch
ch
h/hy
ch
kinoxhe, moxhe, pexhon, ronxhe
1, 22, 64, 76 & 84
sch
sk
ch
h
ch/sk
dischinde
1, 28
jh
j
j
h/hy
j
måjhon, poujhî
1, 56 & 80
sh
ch
s/ch
s
s
eshonne
1, 34
oe
wè/oû
wè
eû/û
è/ë/wa/oû
stoele, froed, miroe, poere, soe
1, 38, 45, 61, 75 & 91
oen
win
win
on
on
poenne,voenne
1, 69 & 97
ô
ô/oû
ô/ôn
ô/ôn
ô/ôn/oû
ai
é
ê, é
ê, in
ê, in
mwaisse
1, 57
Cåzu-betchfessî é
é/î
é/î
é
î
ceréjhe, lét
1, 8 & 55
Ôtes foninmes[candjî | candjî l’ côde wiki]
Oyon
Tchålerwè
Nameur
Lidje
Basse Årdene
Mots tipikes
Mape ALW
Sipotchåve voyale
è
i/ë
i/u
u/ë
dji, ri-
2, 12
H prumrece
- (+ loyaedje des sons)
- (sins loyaedje des sons)
h
h/h/- (sins loyaedje des sons)
hepe
1 50 & 51
Cawete -eye
îye
îye
èye
îye/îe
veye
1 98
oyon OU/U (rifondou)
u
u
ou
u
fistou, pierdou
1 41 & 71
oyon O/OU/U (pierdowe)
o / ou / a
u
u
u / ou
pierdowe, schome, rowe
1 32, 72 & 86
oyon O/OU (gote)
ou
o
o
o / ou
crosse
1 25
oyon cw/k (cwate)
k
k
cw
k
cwareme, scwere, cwate, cwite, cwand
PALW 1 3
Oyon mw/m (mwin)
mw
mw
m
mw
samwinne
1 90
Morfinmes[candjî | candjî l’ côde wiki]
Morfinme
Tchålerwè
Nameur
Lidje
Basse Årdene
Mots tipikes
Mape ALW
Infinitif del 1ire troke
-er (/e/ sicrît -ér)
-er/-è
-er
-er/è
atchter
2 76
Rifondants walons[candjî | candjî l’ côde wiki]
Loukîz a : «Rifondant walon»
Sacwantès sayes ont stî fwaites po n' passer ki pate a pates d' on walon coinrece å walon pår rifondou. On-z a lomé ces scrijhaedjes la rifondants walons. Insi, li roman Dji m' lome Meliye a stî scrît e "rfondant carolo".
On pôreut eto lomer "rfondant namurwès" li saye da Chantal Denis d' ehåyî ortograficmint li walon d' après Nameur, çou k'  (dins metans Kî çk' a touwé JFK ?).
Hårdêyes divintrinnes[candjî | candjî l’ côde wiki]
Pordjet "Rifondou walon"
Esplikêyes da Pablo Sarachaga après ene emission "Wallons-nous" so li rfondou
Hårdêyes difoûtrinnes[candjî | candjî l’ côde wiki]
 Avizances da Djôzef Dokir sol rifondou walon
Waibe do rfondou walon
(fr) ABC do rfondou walon
(fr) Ôte modêye pus novele
(fr) Pådje so l' istwere do rfondaedje (so l' Aberteke)
Sourdants[candjî | candjî l’ côde wiki]
Commons
I gn a so les cmons Wikipedia des imådjes ou fitchîs son a vey avou li rfondou .
↑ Pa des côps ratourné «wallon refondu» e francès, mins eto «wallon normalisé», «wallon unifié», «langue wallonne écrite commune» / «wallon écrit commun».
↑ Lucien Mahin, Témoignage, Singuliers 2/93 p. 13.
↑ Jean Germain, 1989, Quel avenir pour nos dialectes ? L’exemple du « Rumantsch Grischun » divins : Toudi, culture et société, ed. Centre d’études wallonnes, Quenast.
↑ Jean Germain, Une koïnè wallonne ?, divins : Écritures, langues communes et normes, Djineve, 1993.
↑ J. Cayron, emilaedje a Lucyin Mahin, li 20 di djanvî 2008.
Prin del pådje «https://wa.wikipedia.org/w/index.php?title=Rifondou_walon&oldid=396713»
Categoreyes : Rifondaedje do walonLingaedje walonOrtografeye do walon
 Cisse pådje ci a stî candjeye pol dierin côp li 7 djulete 2023 a 19:14.
Les tecses sont disponibes dizo l’ licince ''Creative Commons'' atribucion pårtaedje a l’ idintike; i pout co aveur des condicions di rawete.
Loukîz les condicions d’ eployaedje po saveur les ca et les ma.
Politike des scretès dinêyes
Åd fwait di Wikipedia
-
Code de conduite
Version mobile
Diswalpeus
Sitatistikes
Déclaration sur les témoins (cookies)
Activer ou désactiver la limitation de largeur du contenu