Bislama - Vicipedia
Jump to content
Main menu
Main menu
move to sidebar
hide
Naviga
Paje xefPorton de comuniaAvenis corenteCambias resentePaje acasoAidaFa un dona
Languages
Language links are at the top of the page across from the title.
Xerca
Xerca
Crea un contaAutentici
Utiles personal
 Crea un conta Autentici
Pages for logged out editors learn more
ContribuisDiscute
Contents
move to sidebar
hide
Beginning
1Alfabeta e pronunsia
2Frases
3Pronomes
4Verbos transitiva
5Tempo e aspeta
6Nega
7Preposadas
8Fontes
Toggle the table of contents
Toggle the table of contents
Bislama
74 languages
AfrikaansالعربيةالدارجةAsturianuAzərbaycancaتۆرکجهБеларускаяБългарскиBislamaBrezhonegCatalàکوردیČeštinaCymraegDeutschDolnoserbskiΕλληνικάEnglishEsperantoEspañolEestiEuskaraفارسیSuomiFøroysktFrançaisGalegoעבריתHrvatskiHornjoserbsceKreyòl ayisyenMagyarBahasa IndonesiaIlokanoIdoItaliano日本語Jawa한국어КомиLatinaLietuviųLatviešuМакедонскиBahasa MelayuمازِرونیNederlandsNorsk nynorskNorsk bokmålNorfuk / PitkernPolskiPiemontèisPortuguêsРусскийᱥᱟᱱᱛᱟᱲᱤSrpskohrvatski / српскохрватскиSimple EnglishSlovenčinaGagana SamoaСрпски / srpskiSvenskaதமிழ்ไทยTagalogTok PisinTürkçeТатарча / tatarçaУкраїнськаاردوTiếng Việt吴语მარგალური中文Bân-lâm-gú
Edita lias
PajeDiscute
Lingua Franca Nova
LejeEditaEdita la fonteMostra istoria
Utiles
Tools
move to sidebar
hide
Actions
LejeEditaEdita la fonteMostra istoria
General
Lias a esta pajeCambias relatadaCarga fixPajes spesialLia permanenteInforma de pajeRefere a esta pajeDato de Vicidatos
Primi/esporta
Crea un libroDescarga como PDFVaria primable
En otra projetas
Wikimedia Commons
De Vicipedia
Bislama (Bislama)
Parlada en:
Vanuatu
Area:
Oseania
Tota parlores:
206.200
Ordina:
Familia:
Creol
State ofisial
Lingua ofisial de:
Vanuatu
Regulada par:
Sifras
ISO 639-1
bi
ISO 639-2
bis
SIL
bis
Vide ance: Lingua – Lista de linguas
Bislama es un lingua creol e un de la linguas ofisial de Vanuatu. Lo es la lingua prima de alga persones ci vive en la sites de Port Vila e Luganville, e lo es la lingua du de la otra sitadanes de la pais. "Yumi, Yumi, Yumi" ("Nos, nos, nos"), la canta nasional de Vanuatu, es en bislama.
La nom "bislama" deriva de la franses "bêche de la mer" o concombre de mar (Holothuroidea) – un animal relatada a la stelas de mar ma semblante un verme spesa, e cual es valuada como un comeda en la isolas de la Pasifica. Ultima, la parola deriva de la portuges "bicho do mar" per la mesma animal.
En la desenios de 1870 e 1890 – un eda nomida la "blackbirding" (de la engles per la xasa de "avias negra") – sentos de miles de persones de la isolas de la Pasifica (multe de la Hebrides Nova) ia es caturada per sclavia, e los ia es forsada a labora en la cultiverias grande de Queensland (en Australia) e Viti.
Car la sclavos ia parla multe linguas, los ia crea un pijin con parolas de engles e un gramatica simple, simil a la gramaticas de la linguas de sua isolas orijinal. Esta pijin es la origin, no sola de bislama, ma ance de Pisin de Papua e Gine Nova e la pijin de la Isolas Solomon.
Plu ca 95% de la vocabulo de bislama es de engles, con alga parolas de franses e de la linguas orijinal de Vanuata (spesial per animales e plantas de la isolas).
Alfabeta e pronunsia[edita | edita la fonte]
La alfabeta de bislama es a, b, d, e, f, g, j, k, l, m, n, o, p, r, s, t, u, v, w, y. J es pronunsiada como tx. La vocales es pronunsiada como en elefen o espaniol. La otra leteras es pronunsiada como en engles. Los no usa c, h, q, x e z. Bislama ave tre diftongos: ae (como ai), ao (como au), e oe (como oi). La parolas de engles o franses es cambiada a la forma plu prosima usante sola esta sonas. Ance, bislama no usa multe combinas de leteras, e cambia los par introdui vocales entre los.
Frases[edita | edita la fonte]
Per dise ce un cosa o persona es alga cosa, on no usa un parola como "es". La parolas segue simple lunlotra:
Mi tija. = Me es un mestre.
Yu hanggre. = Tu es fame.
Si la parola prima es un nom o un pronom otra ca mi o yu, la parola du es presededa par la particula i:
Tomson i hanggre. = Tomson es fame.
Mifala i bos. = Nos es la empleor.
Per indica un ata, la verbo segue la nom o pronom, con la particula i ante la verbo:
Tomson i kukum raes. = Tomson coce la ris.
Mifala i ridim buk. = Nos leje la libro.
La plural de nomes es indicada par ol ante la nom. Si la nom prima es plural, on usa la particula oli en loca de i:
Ol man oli kukum raes. = La omes coce la ris.
Ol studen oli ridim buk. = La studiante leje la libro.
Ol bos oli hanggre. = La empleores es fame.
Pronomes[edita | edita la fonte]
Bislama ave pronomes simple, duple, truple e plural:
mi = me
yu = tu
hem = el
Duple
yumitufala = nos (incluinte: me e tu)
mitufala = nos (escluinte: me e un otra)
yutufala = vos (du)
tufala/tugeta = los (du), la du
Truple
yumitrifala = nos (tre, incluinte tu/vos)
mitrifala = nos (tre, escluinte tu/vos)
yutrifala = vos (tre)
trifala/trigeta = los (tre), la tre
Plural
yumi = nos (plural, incluinte tu/vos)
mifala = nos (plural, escluinte tu/vos)
yufala = vos (plural)
ol/olgeta = los (plural)
Verbos transitiva[edita | edita la fonte]
La verbos cual pote ave ojetos en bislama jeneral ave un sufisa spesial:
Sera i stap rid. = Sara es lejente.
Sera i stap ridim buk. = Sara es lejente la libro.
Si la vocal ultima de la verbo es -i, la sufisa es -im. Si la vocal ultima es -u, la sufisa es -um. Si la vocal ultima es -a, -e o -o, la sufisa es -em:
Sera i bin kuk. = Sara ia coce.
Sera i bin kukum raes. = Sara ia coce ris.
Haos bae i bon. = La casa va arde.
Lulu bae i bonem haos. = Lulu va arde la casa.
Tempo e aspeta[edita | edita la fonte]
Tempo e aspeta es indicada par particulas cual vade entre i (o oli) e la verbo. En multe casos, la tempo o aspeta es indicada sola par la situa.
Tomson i bin ridim buk. = Tomson leje la libro.
Tomson i stap ridim buk. = Tomson es lejente la libro.
Tomson i save kukum raes. = Tomson pote coce la ris.
Ol studen oli mas ridim buk. = La studiantes debe leje la libro.
On ave du esetas: prima, la futur es indicada con la particula bae, cual vade ante i (o oli) o a la comensa de la frase:
Bae Tomson i ridim buk. = Tomson va leje la libro.
Ol studen bae oli ridim buk. = La studiantes va leje la libro.
Du, si on vole indica ce un ata ia aveni ja, on pone finis pos la verbo:
Ol studen oli ridim buk finis. = The students have already read the book.
Tomson i hanggre finis. = Thompson is already hungry.
Esemplos de la usa de particulas:
nomo : no plu, sola
Hem i nomo kakae yam. = El come no plu la niama.
Hem i kakae yam nomo. = El come sola niamas.
neva : nunca
Hem i neva kakae yam. = "El come nunca niamas."
jes : a un momento ante aora
Mifala i jes wekap. = "Nos veni de velia."
stat : comensa
Hem i stat kukum kumala. = "El ia comensa coce la patatas dulse."
stap : un ata abitual
Hem i stap kukum kumala. = "El es cocente la patatas dulse. El coce comun la patatas dulse."
gogo : un ata continual
Hem i kukum kumala gogo. = "El continua coce la patatas dulse."
bin = un ata completada
Hem i bin go long Kanal. =" "El ia vade a Luganville."
finis : la tempo pasada e completada (cuando ante la ojeto), ja (cuando pos la ojeto)
Hem i finis kakae. = "El ia come."
Hem i kakae finis. = "El ia come ja."
mas : debe
Hem i mas kakae. = "El debe come."
traem : atenta
Hem i traem singsing. = "El atenta canta."
wantem : vole, desira
Hem i wantem go long Kanal. = "El vole vade a Luganville."
save : pote, sabe
Mi save toktok langwis bislama. = "Me sabe bislama. Me pote parla bislama."
sapos : si
Sapos yumitufala i faenem pig, yumitufala i kilim hem i ded. = "Si nos trova un porco, nos va mata el."
Nega[edita | edita la fonte]
Per nega un frase, on pone la particula no entre i (o oli) e la verbo:
Tomson i no kukum raes. = "Tomson no coce ris."
Ol student oli no ridim buk. = "La studiantes no leje la libro."
On pote pone no ante cualce otra parolas cual espresa tempo o aspeta, con eseta de bai:
Tomson i no bin salem haos. = "Tomson no ia vende sua casa."
Ol bos oli no mas ridim buk. = "La empleores no debe leje la libro."
Bae ol man oli no kukum raes. = "La omes no va coce la ris."
Preposadas[edita | edita la fonte]
Ave cuatro preposadas en bislama: long, bilong, wetem e from:
Long sinifia "a", "en", "con", "asta" e multe otra cosas:
Mi stap slip long haos. = "Me es dorminte en la casa."
Mi bin katem frut long naef. = "Me talia la fruta con la cotela."
Ol studen oli save swim long riva. = "La studiantes pote nada en la rio."
Stoa long haos. = "La boteca asta la casa."
Mi bin stap long ples ia bifo. = "Me ia es a esta loca en la pasada."
Mi stap long stoa. = "Me es a la boteca."
Jea long haos. = "La seja en la casa."
Derivada de la engles "belong", blong es usada per "de" e simil preposadas:
Haos blong mi. = "Me casa"
Ol studen blong tija. = "La studiantes de la mestre."
Tija blong ol studen. = "La mestre de la studiante."
Buk blong mi. "Mea libro."
Man blong Amerika. = "La om de America, la american."
Hemi woman blong saiens. = "El es un fem de siense, el es un sientiste."
Man blong dring. = "El es un 'om de bevi'", "El es un bevor."
Bae mi kuk blong yu. = "Me va coce per tu."
Wetem sinifia "con":
Bae mi kam wetem yu. = "I will come with you."
From sinifia "car":
Mi bin kam from ol studen. = "I came because of the students."
Fontes[edita | edita la fonte]
Bislama (Vanuatu) par Terry Crowley - http://www.une.edu.au/langnet/definitions/bislama.html
Bislama, en Wikipedia (engles) - http://en.wikipedia.org/wiki/Bislama
Linguas germanica
Germanica norde
Dansce • Faroisce • Islansce • Norsce • Svensce
Germanica ueste
Africans • Deutx • Engles • Engles antica • Frisce • Ides • Limburgan • Nederlandes • Platdeutx • Scotes
Germanica este
Burgunda • Goto • Langobarda • Vandal
Creoles
Bislama • Creol jamaican • Singles • Sranan • Pisin
Artifisial
Folkspraak • Frenkisch
Retraeda de "https://lfn.wikipedia.org/w/index.php?title=Bislama&oldid=31225"
Categorias: CreolLinguaVanuatu
 La edita la plu resente de esta paje ia es a 6 otobre 2019, a 19:50
Testo es disponeda su la Lisensa Attribution-ShareAlike de Creative Commons; plu restrinjes pote pertine. Vide Contrata de usa per detalias.
Promete de privatia
Sur Vicipedia
Renunsias
Code of Conduct
Aspeta per telefoneta
Developores
Statistics
Declara de cuci
Toggle limited content width