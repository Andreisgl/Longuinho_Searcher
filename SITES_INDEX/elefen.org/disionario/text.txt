Disionario de Elefen
Elefen •
    Gramatica •
    Spelador •
    Xercador vea
Disionario
Elefen •
    Gramatica •
    Spelador
Disionario de Elefen
La disionario usa JavaScript per funsiona, ma JavaScript no es disponable en tua surfador.
Clui
Bonveni a Xercan, un util per esplora la vocabulo elefen con rapidia tigrin!
      
Fundal …
Xercan responde direta pos cada letera cual tu tape en la caxa.
        Normal, lo lista la parolas cual comensa con la testo cual tu ia tape.
        Ma tu pote fa otra demandas par ajunta alga sinias spesial. Esta sinias es descriveda en la resta de esta panel, con esemplos clicable. (Proba! -tri)
        Regretable, si tu xerca un parola xines, esta sinias spesial no es suportada a presente. Xercas per sinias xines trova los en cualce parte de un parola.
        
Teclas …
Presa la tecla ↵ Entra o la tecla Esc per reveni a la caxa de tape pos rola la resultas. ↵ Entra eleje ance tua testo ja tapeda.
En loca de clica Aida per revela esta panel, tu pote presa la tecla A, probable combinada con un o du otra teclas, dependente de tua surfador. Presa Esc per clui esta panel.
        
Parolas cual comensa con …
tri trova la parolas cual comensa con tri, en elefen o tua lingua elejeda, incluinte tri mesma, triste e – si tua lingua es engles – trickle. “Parolas” es separada no sola par spasios ma ance par ifenes (-) e sinias de elidi (').
,tri trova la espresas (de un o plu parolas) cual comensa con tri, en elefen o tua lingua elejeda, incluinte tricota, trigo dur (ma no tera de trigo), e – si tua lingua es engles – trip over (ma no take a trip). (En tua lingua elejeda, la espresas es separada par virgulas o punto-virgulas.)
Parolas cual fini con …
-tri trova la parolas cual fini con tri, incluinte tri mesma, filtri e – si tua lingua es engles – centri-.
Parolas cual conteni …
?tri trova la parolas cual conteni tri, incluinte distrito e – si tua lingua es engles – electric.
Si on prefere, on pote usa la sinia > en loca: >tri.
        
Parolas esata …
tri. trova esata la parola tri en elefen o tua lingua elejeda.
Afisas deduida …
Xercan es ance capas de deriva alga formas de parolas – plurales de nomes; ajetivos derivada de verbos par la prefisas -nte, -da e -able; e ajetivos e verbos con la prefisa non-: pares.
        Lo pote dedui an plurales de partisipios negativa: nonrojidas.
        Esta funsiona es disponable sola per parolas simple, cual conteni sola leteras minor.
        Per supresa esta, tape % a la comensa de tua xerca: %pares. Lo es ance supresada si la terma fini con . (per trova un parola esata) o usa cualce de la sinias spesial - ? > / \.
        
Eleje de linguas …
Normal, la xercador trova egal parolas en elefen e la lingua cual tu ia eleje en la menu su la caxa de tape. A presente, tu ia eleje tua lingua elejeda.
        Ma tu pote restrinje tua xercas a sola un lingua par ajunta un braseta ronda:
        (tri – o, egal, tri( – xerca sola en elefen.
)tri – o, egal, tri) – xerca sola en tua lingua elejeda.
Alga linguas disponable ancora no ave traduis per tota parolas elefen. Cuando la xercador trova no tradui, lo mostra la tradui engles en loca.
        Si tu cambia tua lingua elejeda, tu va vide la frase “Mostra traduis ance en [la lingua(s) vea]”. Si tu no deseleje la lingua(s) vea en acel frase, cualce traduis disponable en los va es ajuntada a la resultas de tua xercas seguente. Nota ce, an tal, la sistem va trova parolas sola en elefen o tua lingua presente.
        
Leteras major e sinietas …
Normal, sola leteras e dijitos es considerada, e la xerca no distingui leteras major.
Leteras con sinietas es simplida (ä = a, é = e, œ = oe), etc.
Tu pote tape o la letera con sinieta o la forma simple, con resultas egal.
!Tri o tri- o tré trova esata acel formas. Tota la testo pos ! es xercada en modo esata.
Xerca par categoria …
n;tri trova nomes cual comensa con tri.
        T;d; trova tota verbos transitiva derivada.
        La categorias suportada es:
          a; ajetivo |
          A; averbo |
          b; prenomal |
          c; conjunta |
          C; corti |
          d; derivada |
          D; determinante |
          e; esclama |
          E; espresa |
          i; inisial minor en elefen |
          I; inisial major en elefen |
          j; plural |
          J; nom-ajetivo |
          L; verbo liante |
          m; pronom |
          n; nom |
          N; verbo nontransitiva |
          P; prefisa |
          p; preposada |
          r; radis |
          s; sujunta |
          S; sufisa |
          t; preverbal |
          T; verbo transitiva |
          v; verbo |
          V; verbo-nom |
          w; ajetivo reusada como nom |
          W; verbo reusada como nom |
          x; simbol |
          X; afisa tecnical |
          z; con zero traduis disponable en tua lingua elejeda.
        
Xerca par campo …
D:tri trova tri en la definis de parolas.
        P: trova tota entradas cual indica un pronunsia.
        La campos suportada es:
          A: ance |
          D: defini |
          G: gramatica |
          I: imaje |
          N: nota |
          P: pronunsia |
          Q: capital |
          S: simbol |
          T: tasonomia |
          U: usa |
          V: vide |
          X: apendis mitolojial.
Funsionas spesial …
.tri trova la radises cual comensa con tri – per esemplo tribu e triste – e mostra tota informas sur los e sua derivadas. Lo no trova la parola elefen tri (⅓), car esta es derivada de la radis tre.
#tri produi mera un lista bruta de parolas elefen, sin traduis o otra informas.
/[dt]ris xerca un regex – un motif de sinias, trovante en esta esemplo la parolas cual conteni dris o tris. Si tu vole ce la regex distingui leteras major, usa \[dt]ris en loca.
Combinas de sinias …
Tu pote combina la sinias spesial: .tre. (tota informas sur la radis esata tre e sua derivadas); (-spa (parolas elefen cual fini con spa); )?eur (parolas cual conteni eur en tua lingua elejeda). Esperimenta! ☺
Alga esemplos plu avansada: .?fre mostra tota informas sur radises elefen cual conteni la silaba fre; (r;/^[dt]ru lista la radises cual comensa con dru o tru; #z;b lista la parolas elefen cual comensa con b e ave ancora no tradui en tua lingua elejeda.
Pronunsia …
La pronunsia de cada parola es indicada entre baras inclinada, usante la spele elefen per la plu de sonas.
En parolas de plu ca un silaba, la vocal de la silaba asentuada es sulinida.
/k/ representa la sona de la letera c, e la simbol /ŋ/ representa la sona velal de n en la combinas ng e nc. Per esemplo, la pronunsia de banco es mostrada como /baŋko/.
/y/ e /w/ representa la sonas de la leteras i e u cuando los es semivocal, forminte un diftongo con la vocal visina. Per claria, cuando un i o un u es a lado de un otra vocal ma no formi un diftongo, la du vocales es separada par un ifen en la indica de pronunsia – per esemplo /pro-ibi/*.
Pronunsias cual no segue esata la regulas normal es segueda par un stela. Xerca P: per lista tota de los.
Lias …
Si tu ajunta ?lingua=xx a la adirije ueb de Xercan, lo va carga sua vocabulo en la lingua xx, per esemplo de per deutx, en per engles o fr per franses. Asi es un esemplo espaniol.
Si tu ajunta ?terma=parola a la adirije, Xercan va xerca la parola indicada. La "lia a esta xerca", cual apare a la comensa de la resultas de cada xerca, es de esta tipo.
Tu pote fa ambos ajuntas en la mesma lia, usante un bretsel & per separa los: ?lingua=xx&terma=parola. Asi es un esemplo cual xerca la parola franses écran.
        
Statistica …
Aida