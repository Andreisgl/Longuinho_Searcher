Trinidad og Tobago – Wikipedia
Koordinater: 10°25′N 61°17′V
Trinidad og Tobago
Fra Wikipedia, den frie encyklopedi
Hopp til navigering
Hopp til søk
Republikken Trinidad og TobagoRepublic of Trinidad and Tobago
 
 
FlaggRiksvåpen
Nasjonalt motto:Together we aspire, together we achieve (norsk: Sammen aspirerer vi, Sammen oppnår vi)
 
InnbyggernavnTrinidader, trinidadisk‌Grunnlagt1. august 1976Oppkalt etterTrinidad, Tobago HovedstadPort of SpainTidssoneUTC-4Areal – TotaltRangert som nr. 1735 128 km²Befolkning – TotaltRangert som nr. 1591 369 125[1] (2017) Bef.tetthet266,99 innb./km²HDI0,766 (rangert som nr. 64)StyreformDemokratiPresidentPaula-Mae WeekesStatsministerKeith RowleyOffisielt språkEngelskUavhengighet fraStorbritannia31. august 1962ValutaTrinidadisk dollar (TTD)NasjonalsangForged From The Love of LibertyISO 3166-kodeTTToppnivådomene.ttLandskode for telefon+1868Landskode for mobilnett374Trinidad og Tobago på Commons
Trinidad og Tobago (engelsk: Trinidad and Tobago), offisielt Republikken Trinidad og Tobago (engelsk: Republic of Trinidad and Tobago) er en øystat nordøst for Sør-Amerika. Landet består av øyene Trinidad og Tobago, som ligger 30 kilometer nordøst for Trinidad. Nærmeste naboland er Venezuela. Hovedstaden er Port of Spain med 37 074 innbyggere (2011), men med 48 838 innbyggere er San Fernando den største av landets to byer.[2]
Oljehavnen Pointe-à-Pierre ligger nord for San Fernando og et stykke sør for byen ligger Point Fortin som har en stor utskipingshavn for landets gassproduksjon. Nord i landet ligger havnen Templadora som er omlastingshavn for bauxitt og alumina fra Guyana og Surinam, der utvinningen foregår inne i landet og større skip ikke kan lastes fulle på grunn av dybdeforhold i elvene Demerara og Paramas. Råvarene sendes videre til aluminiumsverk blant annet i USA, Canada og Europa.
Trinidad og Tobago er kjent som opphavssted for steel band-musikk (oljefat omgjort til musikkinstrumenter), rosa flamingoer og asfaltsjøen Pitch Lake.
Innhold
1 Navn
2 Naturgeografi
2.1 Trinidad
2.2 Tobago
2.3 Plante- og dyreliv
2.4 Klima
3 Demografi
3.1 Folkegrupper
3.2 Språk
3.3 Religion
4 Politikk
4.1 Forsvars- og utenrikspolitikk
5 Næringsliv
6 Samfunn
6.1 Høytider og fridager
6.1.1 Offentlige fridager
6.1.2 Festivaler og høytider
7 Kultur
7.1 Idrett
8 Referanser
9 Eksterne lenker
Navn[rediger | rediger kilde]
Staten har navn etter de to hovedøyene. Begge fikk angivelig navn av Kristoffer Columbus i 1498.[3]
Trinidad fikk navn etter det spanske ordet for treenighet. Det er forklart med at Columbus enten ankom på treenighetssøndagen, eller at han så tre fjelltopper som minte ham om treenigheten.[4] Arawakene kalte øya Iere, kolibri.[5]
Navnet Tobago sies å stamme fra haitisk tambaku, pipe, men er også forklart som å komme fra ordet for tobakk, tabaco.[6][7] Bakgrunnen skal da ha vært at Columbus hadde merket seg innbyggernes tobakksrøyking. Det antas ofte at ordet tobakk kommer fra tainoenes ord for tobakk, men opphavet er spansk tabaco.[8] I spansk eksisterte ordet før Columbus' sjøferder til den nye verden og kan gå tilbake til arabisk.[9] Språkene i det karibiske området hadde ved spanjolenes ankomst helt forskjellige ord for tobakk.[8]
Columbus mente å ha sett to øyer da han forlot Trinidad i august 1498.[8] Han kalte dem Asumpción og Concepción. Sannsynligvis var  det bare ei øy, Tobago, han hadde sett. Navnet Tobago dukker opp fra 1511 på spanske kart og i spanske dokumenter.[8] Skrivemåten varierte innenfor og mellom de ulike europeiske språkene. På 1500- og 1600-tallet dannet det seg en oppfatning om at spanjolene lærte å dyrke tobakk av indianerne på Tobago.[8] Kanskje ble navnet Tobago hengende ved øya fordi den fra sjøen kan se ut som formen på en sigar.[8]
Kalinaindianerne (fastlandskaribene) kalte øya Urupaina, som betyr stor snegl.[8] Midt på 1600-tallet skrev en fransk misjonær at kalinagoindianerne (øykaribene) kalte den Aloubaéra, kanskje etter en slange i deres mytologi.[8]
Naturgeografi[rediger | rediger kilde]
Trinidad og Tobago ligger utenfor kysten av Sør-Amerika.
Landet består av to store øyer, Trinidad og Tobago, i det sørøstlige Karibia like utenfor kysten av Sør-Amerika. Øyene regnes som de sørligste av De små Antiller, men geologisk utgjør øyene en del av Sør-Amerika. Pariabukta i vest skiller landet fra Venezuela. Fjellrekken nord på Trinidad og på Tobago ligger i forlengelsen av Cordillera de la Costa i Venezuela.[10]
Avstanden til kysten av Venezuela er 11 km på det smaleste.[11] Sundet mellom Trinidad og Venezuela i nord kalles Dragon's Mouth eller Bocas del Dragón. I sør forbinder det smale sundet Serpent's Mouth eller Boca de la Serpiente Pariabukta med Columbus-stredet, farvannet mellom Trinidad og det søramerikanske fastlandet.
Guyanastrømmen, overflatehavstrømmen som er en gren av Den sørlige ekvatorialstrømmen, fører havvann fra sørøst mot Trinidad og Tobago. Ved Trinidad deler strømmen seg. Den nordlige hoveddelen går mot Tobago og fortsetter derfra vestover i Det karibiske hav. En sørlig del strømmer gjennom Columbus-stredet og Serpent's Mouth og inn i Pariabukta. I regntiden får strømmen tilført ferskvann fra utløpet av Orinoco slik at saltinnholdet i bukta går sterkt ned.[12]
Trinidad[rediger | rediger kilde]
Trinidad er den største øya med et areal på rundt 4800 km².[11] Utenfor nordvestspissen av Trinidad ligger en rekke små øyer som strekker seg mot Pariahalvøya i Venezuela: Monos, Huevos og Chacachacare. Sørvest på Trinidad strekker Cedroshalvøya seg vestover med Icacos Point som sørvestligste punkt. Holmen Soldado Rock ligger ca. 10 km vest av halvøya.[13]
Det er tre fjell- og høydedrag på øya, det høyeste i nord, det laveste i sør. Northern Range som strekker seg fra øst til vest nord. Høyeste punkt er Aripo (også kalt El Cerro del Aripo) på 940 moh.[11]  Midt på Trinidad går Central Range diagonalt over øya i retning fra sørvest til nordøst. Høyeste punkt her er Tamana på 308 moh.[11] I sør danner en rekke lave åser Southern Range.
Nariva Swamp ligger på østkysten av Trinidad
Ortoire i sør og Caroni i nord er de lengste elvene. Caroni Swamp dannes der elva Caroni renner ut i Pariabukta sør for hovedstaden Port of Spain. Et annet viktig våtmarksområde er Nariva Swamp. Det dekker et område på 11 343 hektar på østkysten av Trinidad og er landets største ferskvannssump.[14] Northern Range har mange fosser. De mest kjente er Blue Basin Falls og Maracas Falls. Begge har et fall på 91 meter.[11]
På øst- og vestkysten finnes det mangroveskog.[10] Det er korallrev ved nordøstkysten.[10]
Det er olje- og gass i grunnen på og ved Trinidad og disse har satt sitt preg på naturgeografien. Pitch Lake sørvest på øya ved La Brea er en naturlig asfaltsjø dannet av olje som lekker opp fra grunnen. Asfaltsjøen har en maksimal dybde på 80 meter dekker en flate på 40 hektar.[15]  Gass og vann presser seg opp til overflaten og skaper muddervulkaner. Devil's Woodyard er en kjent slik.[11]
Tobago[rediger | rediger kilde]
Tobago ligger ca. 30 km nordøst for Trinidad.[11] Øya har et areal på omkring 115 km².[11] Den domineres av Main Ridge som går fra sørvest til nordøst. Fjellene har en høyde på rundt 550 moh.,[11] med 576 moh. som høyeste punkt.[10] Fjellene flater i sørvest ut mot et korallplatå.[11] Sørvestkysten har mangrove.[10]
Utenfor kysten i sørvest ligger Buccoo-revet, fem flate korallrev som omgir lagunen Bon Accord.[16]
Little Tobago og andre småøyer ligger ved nordøstenden av Tobago.
Plante- og dyreliv[rediger | rediger kilde]
Øyene ligger nær fastlandet og plante- og dyrelivet bærer preg av det. Guyanastrømmen bringer med seg plante- og dyreliv mot Trinidad, slik som kaimaner, øgler, slanger og ferskvannsskilpadder.[12] Plante- og dyrefamiliene fra Guyanaregionen og det østlige Venezuela er å finne også på Trinidad og Tobago.[10] Det er lav grad av endemisme. To av de 521 landlevende Virveldyrartene er endemiske, mens 2,1 % av de 6600 frøplantene er endemiske. Ingen av de 42 ferskvannsartene er endemiske.[10]
Klima[rediger | rediger kilde]
Det er mindre nedbør fra midten av januar til mai.[10]
Øyene ligger sør for det atlantiske orkanbeltet og landet er mindre utsatt for orkaner enn andre karibiske land.[10]
Demografi[rediger | rediger kilde]
Befolkningsutvikling
År
Bef.
±%
1851
82 978
—
1861
99 848
+20,3%
1871
126 692
+26,9%
1881
171 179
+35,1%
1891
218 381
+27,6%
1901
273 899
+25,4%
1911
333 552
+21,8%
1921
365 913
+9,7%
1931
412 783
+12,8%
1946
563 222
+36,4%
1960
834 350
+48,1%
1970
945 210
+13,3%
1980
1 079 791
+14,2%
1990
1 213 733
+12,4%
2000
1 262 366
+4,0%
2011
1 328 019
+5,2%
Kilde: Folketelling 2011[17]
Landet opplevde betydelig befolkningsvekst i andre halvdel av 1800-tallet. Fra 1871 til 1881 vokste befolkningen med 3 % per år.[18] Etter andre verdenskrig var befolkningen økt til over 500 000 og i 1980 var befolkningen på over én million. 
Befolkningsutviklingen har vært påvirket av utvandring. Mellom 1960 og 1980 utvandret omkring 175 000.[19] Utvandringen fortsetter i hovedsak til USA, Canada og Storbritannia.[17] Flere kvinner enn menn utvandrer.[19]
Ved folketellingen i 2011 var 3,7 % av befolkningen innvandrere. 55,6 % av innvandrerne kom fra andre land i Karibia, særlig Grenada, Guyana og Saint Vincent og Grenadinene.[20]
Folkegrupper[rediger | rediger kilde]
Befolkningen har blandet opphav som gjenspeiler landets kolonihistorie med slaveri og kontraktsarbeid. Ved folketellingen i 2011 hadde 35,4 % av befolkningen indisk opphav, mens 34,2 % var av afrikansk avstamning. 7,7 % var av blandet indisk-afrikansk opphav, mens 15,2 % var av annen blandet avstamning.[21]
Mens befolkningen på øya Trinidad gjenspeiler mangfoldet av befolkningsgrupper i landet som helhet, er situasjonen en annen på naboøya Tobago, der 85,2 % av befolkningen er av afrikansk avstamning.[22]
Språk[rediger | rediger kilde]
Engelsk er offisielt språk.[11] Dagligspråket er et kreolspråk basert på engelsk.[23]
Engelsk har vært offisielt språk siden 1823, men fransk-kreolsk var i utbredt bruk til mot slutten av 1800-tallet.[24] I noen områder på Trinidad var fransk-kreolsk enerådende til 1940-årene og mange eldre var tospråklige til 1960-årene. Engelsk-kreolsk vant først innpass i byene. Med skolegang for bredere lag av befolkningen og utbredelsen av aviser, overtok engelsk i løpet av 1920-årene som språket for offisielle sammenhenger.[25] Historisk har spansk og bhojpuri også vært benyttet på Trinidad.[26]
På Tobago har engelsk og engelsk-kreolsk dominert, slik at det oppsto forskjeller i de engelskbaserte kreolspråkene på de to øyene.[27]
I 1975 ble trinidadengelsk offisielt anerkjent og det fikk innpass i undervisningen i skolen. Etter dette er språket også benyttet i radio og fjernsyn.[23]
Religion[rediger | rediger kilde]
Trossamfunn på Trinidad og Tobago  (2011)[28]
Katolisisme
  
21,6%
Hinduisme
  
18,2%
Pinsebevegelsen, evangelikalisme og Full Gospel
  
12,0%
Anglikanisme 
  
5,7%
Spirituell baptisme
  
5,7%
Islam
  
5,0%
Sjuendedagsadventisme
  
4,1%
Presbyterianisme, kongregasjonalisme
  
2,5%
Jehovas vitner
  
1,5%
Orisha
  
0,9%
Baptisme
  
0,7%
Brødre
  
0,3%
Andre
  
7,5%
Ingen
  
2,2%
Ikke oppgitt
  
11,1%
Kristendommen er største religion, mens 18,2 % av befolkningen tilhørte hinduismen og 5 % islam ved folketellingen i 2011.[28]
Blant de kristne var Den katolske kirke det største kirkesamfunnet med 21,6 % av befolkningen.[28] Pinsebevegelsen og evangelikalsk kristendom med Full Gospel har vært i sterk vekst og mer enn doblet sin tilhengerskare fra 2001 til 2011. I 2011 tilhørte 12 % av befolkningen slike kirker. Også sjuendedagsadventistene og baptistene har opplevd vekst. Andelen metodister, anglikanere og presbyterianere/kongregasjonalister falt fra 2001 til 2011.[28]
Ved folketellingen i 2011 tilhørte 5,7 % den synkretistiske religionen spirituell baptisme og 0,9 % tilhørte orisha.[28]
Politikk[rediger | rediger kilde]
Forsvars- og utenrikspolitikk[rediger | rediger kilde]
Landets forsvarsstyrke, Trinidad and Tobago Defence Force, ble grunnlagt i 1962.
I tillegg til oppgaven med å ivareta landets forsvar, skal forsvarsstyrken også bidra til indre sikkerhet og orden og bistå ved naturkatastrofer og krisesituasjoner.[29]
Trinidad and Tobago Defence Force har hærstyrker, kystvakt og et luftforsvar. Hærstyrkene består av to infanteribataljoner,  en ingeniørbataljon og en støttebataljon. Til sammen disponerer forsvaret en styrke på 5 126 mann (2010).[30]
Næringsliv[rediger | rediger kilde]
Økonomiske nøkkeltall
Verdi
% av BNP
År, kilde
BNP
19,9 mrd US$
2006, Verdensbanken
BNP (vekst) (Verdensbanken)
6,70 %
2005, UNDP Database
Industriproduksjon
14,0 %
2006, UN Statistics
Konsumpriser 2004
3,5 %
2004, UNDP Database
Konsumpriser 2006
8,0 %
2006, UN Statistics
Arbeidsløshet
10,0 %
2002, UN Statistics
Handelsbalanse 2004
1,99 mrd US$
2004, UNDP Database
Handelsbalanse 2006
5,40 mrd US$
2006, UN Statistics
Betalingsbalanse
1,45 mrd US$
2004, UNDP Database
Utviklingshjelp
BNP per innb
11.311 US$
2005, UNDP Database
Samfunn[rediger | rediger kilde]
Høytider og fridager[rediger | rediger kilde]
Offentlige fridager[rediger | rediger kilde]
Landet har fjorten offentlige fridager.[31] Dersom en bevegelig høytidsdag faller på en søndag, er påfølgende mandag offentlig fridag. Skulle to offentlige fridager havne på samme dato, blir påfølgende dato også fridag.[31]
Første nyttårsdag er den første fridagen i kalenderen. Flere av de faste fridagene er knyttet til forskjellige kulturelle og religiøse tradisjoner. Fem offentlige helligdager er hentet fra den kristne høytidskalenderen. I påsken er langfredag og andre påskedag offentlige fridager. Kristi legemsfest er også offentlig fridag. I julen første juledag og andre juledag er offentlige fridager. Det er én offentlig fridag fra den muslimske høytidskalenderen og én fra den hinduistiske. Begge er bevegelige helligdager: Id al-fitr, slutten på fastemåneden ramadan, og divali, lysfesten i hinduismen. 30. mars er den spirituelle baptismens frigjøringsdag, til minne om at forbudet mot denne synkretistiske religionen, innført i 1917, ble opphevet 30. mars 1951. Merkedagen ble innført som offentlig fridag i 1996.[32]
30. mai er minnedag for indernes ankomst. De første kontraktsarbeiderne fra India ankom i 1845. Denne dagen ble gjort til offentlig fridag i 1994.[33] 19. juni markeres som arbeidernes dag. Datoen er valgt til mine om arbeideruroen i 1937. Den regnes som arbeiderbevegelsens fødsel.[34] Avskaffelsen av slaveriet feires med offentlig fridag 1. august. Dette var datoen i 1834 da slaveriet ble avskaffet i det meste av det britiske imperiet. Frigivelsesdagen ble gjort til offentlig fridag i 1985.[35] Uavhengighetsdagen feires 31. august, mens 24. september er republikkdagen.[36] Den første av disse feirer dagen for uavhengigheten fra Storbritannia i 1962. Den andre er til minne om at Trinidad og Tobago gikk over til å bli republikk 1. august 1976. Dagen feires 24. september, som er datoen da parlamentet første gang møtte under den nye, republikanske grunnloven.[37]
Festivaler og høytider[rediger | rediger kilde]
Fra karnevalsfeiringen i 2015
I tillegg til de offentlige fridagene markeres en rekke andre høytider og festivaler.
Karnevalet er særlig kjent. Fra 1783 til 1838 var karnevalsfeiringen dominert av den hvite overklassen. Det ble holdt fester og maskeradeball. Afrikanere og fargede hadde forbud mot å delta i gatefester. Den første gateparaden ble holdt i 1839.[38] Avskaffelsen av slaveriet førte til at også den afrikanskættede befolkningen kunne delta i karnevalsfeiringen. I 1957 ble Carnival Development Committee etablert for å gjøre karnevalet til en organisert, nasjonal festival ledet av myndighetene.[39] De fleste forretninger holder stengt mandag og tirsdag i karnevalet, selv om dette ikke er offentlige fridager.[31] Karnevalstiden er høysesong for turister.[40]
En annen høytid av betydning er hosay.[41] Dette er en høytid som ble brakt til landet av indiske kontraktsarbeidere. Utgangspunktet var den muslimske feiringen av muharram, men utviklet seg til en høytid der både muslimer og hinduer deltar. Den første kjente markeringen av hosay fant sted i 1847. Hosay varer i tolv dager.[42]
Tobago Heritage Festival går over to uker i slutten av juli og fram til frigivelsesdagen 1. august.[43] Festivalen, som feirer kulturarven på øya Tobago, ble første gang holdt i 1987.
Kultur[rediger | rediger kilde]
Idrett[rediger | rediger kilde]
Fotballandslaget kvalifiserte seg til VM i Tyskland 2006. Landet var det minst folkerike som deltok i mesterskapet. 
Referanser[rediger | rediger kilde]
^ https://data.worldbank.org/indicator/SP.POP.TOTL; World Bank Open Data; besøksdato: 8. april 2019.
^ Trinidad and Tobago 2011 Population and Housing Census. Demographic Report Arkivert 11. april 2018 hos Wayback Machine., Central Statistical Office, 2012, tabell 1.3 s. 5.
^ John Everett-Heath: Concise Dictionary of World Place-Names, Oxford: Oxford University Press, 2010, s. 525 og 531.
^ Adrian Room: Placenames of the World: Origins and Meanings of the names for 6,600 Countries, Cities, Territories, Natural Features and Historic Sites. 2. utgave, McFarland & Company, 2006, s. 382.
^ Everett-Heath 2010, s. 531.
^ Everett-Heath 2010, s. 525.
^ Room 2006, s. 377.
^ a b c d e f g h Arie Boomert: «Names for Tobago» Arkivert 6. februar 2017 hos Wayback Machine., Journal de la société des américanistes, bind 87, 2001, s. 339–349.
^ Yann de Caprona: Norsk etymologisk ordbok. Tematisk ordnet, Oslo: Kagge Forlag, 2013, s. 313.
^ a b c d e f g h i Christopher K. Starr: «Trinidad og Tobago», i Rosemary Gillespie og David Clague (red.): Encyclopedia of Islands, Berkeley: University of California Press, 2009, s. 926–929.
^ a b c d e f g h i j k «Trinidad and Tobago», Britannica Academic, Encyclopædia Britannica.
^ a b Boomert, Arie: The indigenous peoples of Trinidad and Tobago from the first settlers until today, Leiden: Sidestone Press, 2016, s. 3.
^ «Soldado Rock», BirdLife International. Lest 5. februar 2017.
^ Nariva Swamp Arkivert 6. februar 2017 hos Wayback Machine., Institute of Marine Affairs.
^ «Pitch Lake», Britannica Academic, Encyclopædia Britannica.
^ «Buccoo Coral Reef», Britannica Academic, Encyclopædia Britannica.
^ a b Trinidad and Tobago 2011 Population and Housing Census Demographic Report Arkivert 9. oktober 2016 hos Wayback Machine., Port-of-Spain: Central Statistical Office, 2012, s. 3.
^ Trinidad and Tobago 2011 Population and Housing Census Demographic Report Arkivert 9. oktober 2016 hos Wayback Machine., Port-of-Spain: Central Statistical Office, 2012, s. 2.
^ a b Trinidad and Tobago 2011 Population and Housing Census Demographic Report Arkivert 9. oktober 2016 hos Wayback Machine., Port-of-Spain: Central Statistical Office, 2012, s. 21–22.
^ Trinidad and Tobago 2011 Population and Housing Census Demographic Report Arkivert 9. oktober 2016 hos Wayback Machine., Port-of-Spain: Central Statistical Office, 2012, s. 23–24.
^ Trinidad and Tobago 2011 Population and Housing Census Demographic Report Arkivert 9. oktober 2016 hos Wayback Machine., Port-of-Spain: Central Statistical Office, 2012, s. 15.
^ Trinidad and Tobago 2011 Population and Housing Census Demographic Report Arkivert 9. oktober 2016 hos Wayback Machine., Port-of-Spain: Central Statistical Office, 2012, s. 16.
^ a b Susanne Mühleisen: «Trinidad English Creole», i Michaelis, Susanne Maria & Maurer, Philippe & Haspelmath, Martin & Huber, Magnus (red.): Atlas of Pidgin and Creole Language Structures Online, Leipzig: Max Planck Institute for Evolutionary Anthropology., 2013.
^ Lise S. Winer: Trinidad and Tobago, (Varieties of English around the world), Amsterdam/Philadelphia: John Benjamins Publishing Company, 1993, s. 3 og 9.
^ Winer 1993, s. 10.
^ Winer 1993, s. 9–10.
^ Winer 1993, s. 10–11.
^ a b c d e Trinidad and Tobago 2011 Population and Housing Census Demographic Report Arkivert 9. oktober 2016 hos Wayback Machine., Port-of-Spain: Central Statistical Office, 2012, s. 17–18.
^ «Chapter 9: Special Section: The Caribbean», i A Comparative Atlas of Defence in Latin America and Caribbean – 2010 Edition, Buenos Aires: RESDAL, 2010, s. 113–114.
^ «Chapter 9: Special Section: The Caribbean», i A Comparative Atlas of Defence in Latin America and Caribbean – 2010 Edition, Buenos Aires: RESDAL, 2010, s. 117.
^ a b c «Official Public Holidays 2017» Arkivert 12. februar 2017 hos Wayback Machine., ttconnect. Lest 10. februar 2017.
^ «Spiritual Baptist Liberation Day» Arkivert 12. februar 2017 hos Wayback Machine., National Library and Information System Authority (NALIS). Lest 10. februar 2017.
^ «Indian Arrival Day» Arkivert 12. februar 2017 hos Wayback Machine., National Library and Information System Authority (NALIS). Lest 10. februar 2017.
^ «Labour Day» Arkivert 11. februar 2017 hos Wayback Machine., National Library and Information System Authority (NALIS). Lest 10. februar 2017.
^ «Emancipation Day» Arkivert 12. februar 2017 hos Wayback Machine., National Library and Information System Authority (NALIS). Lest 10. februar 2017.
^ «Independence Day» Arkivert 12. februar 2017 hos Wayback Machine., National Library and Information System Authority (NALIS). Lest 10. februar 2017.
^ «Republic Day» Arkivert 11. februar 2017 hos Wayback Machine., National Library and Information System Authority (NALIS). Lest 10. februar 2017.
^ «Carnival » Arkivert 11. februar 2017 hos Wayback Machine., National Library and Information System Authority (NALIS). Lest 11. februar 2017.
^ «Carnival in the twentieth century» Arkivert 11. februar 2017 hos Wayback Machine., National Library and Information System Authority (NALIS). Lest 11. februar 2017.
^ «Trinidad and Tobago looks to tourism», Oxford Business Group, 29. mai 2016 . Lest 11. februar 2017.
^ «Hosay» Arkivert 12. februar 2017 hos Wayback Machine., National Library and Information System Authority (NALIS). Lest 11. februar 2017.
^ «The Hosay Festival» Arkivert 12. februar 2017 hos Wayback Machine., National Library and Information System Authority (NALIS). Lest 11. februar 2017.
^ «Tobago Heritage Festival» Arkivert 12. februar 2017 hos Wayback Machine., National Library and Information System Authority (NALIS). Lest 11. februar 2017.
Eksterne lenker[rediger | rediger kilde]
Offisielt nettsted 
(en) Trinidad and Tobago – kategori av bilder, video eller lyd på Commons 
(en) Trinidad and Tobago – galleri av bilder, video eller lyd på Commons 
(no) Statistikk og andre data om Trinidad og Tobago i FN-sambandets nettsted Globalis.no
Denne geografirelaterte artikkelen er foreløpig kort eller mangelfull, og du kan hjelpe Wikipedia ved å utvide den. (Se stilmanual) 
vdrLand og territorier i Nord-Amerika og Mellom-AmerikaStaterAntigua og Barbuda · Bahamas · Barbados · Belize · Canada · Costa Rica · Cuba · Den dominikanske republikk · Dominica · El Salvador · Frankrike (Guadeloupe · Martinique) · Grenada · Guatemala · Haiti · Honduras · Jamaica · Mexico · Nicaragua · Panama · St. Kitts og Nevis · St. Lucia · Saint Vincent og Grenadinene · Trinidad og Tobago · USABilandDanmarkGrønlandFrankrikeSt. Barthélemy · Saint-Martin · St. Pierre og Miquelon · ClippertonNederlandeneAruba · Curaçao · Karibisk Nederland · Sint MaartenStorbritanniaAnguilla · Bermuda · De britiske Jomfruøyer · Caymanøyene · Montserrat · Turks- og CaicosøyeneUSANavassaøya · Puerto Rico · De amerikanske Jomfruøyer
vdrDet karibiske fellesskap (CARICOM)Antigua og Barbuda · Bahamas · Barbados · Belize · Dominica · Grenada · Guyana · Haiti · Jamaica · Montserrat · Saint Kitts og Nevis · Saint Lucia · Surinam · Saint Vincent og Grenadinene · Trinidad og Tobago
vdrAlliance of Small Island States (AOSIS)Antigua og Barbuda · Bahamas · Barbados · Belize · Cookøyene · Cuba · Den dominikanske republikk · Dominica · Fiji · Grenada · Guinea-Bissau · Guyana · Haiti · Jamaica · Kapp Verde · Kiribati · Komorene · Kypros · Maldivene · Malta · Marshalløyene · Mauritius · Mikronesiaføderasjonen · Nauru · Niue · Palau · Papua Ny-Guinea · Seychellene · Salomonøyene · São Tomé og Príncipe · Singapore · Saint Kitts og Nevis · Saint Lucia · Saint Vincent og Grenadinene · Surinam · Tonga · Trinidad og Tobago · Tuvalu · Vanuatu
vdrMedlemmer av Verdens handelsorganisasjon (WTO)
Albania
Angola
Antigua og Barbuda
Argentina
Armenia
Australia
Bahrain
Bangladesh
Barbados
Belize
Benin
Bolivia
Botswana
Brasil
Brunei
Burkina Faso
Burma
Burundi
Canada
Chile
Colombia
Costa Rica
Cuba
Djibouti
Dominica
Den dominikanske republikk
Ecuador
Egypt
Elfenbenskysten
El Salvador
Eswatini
Den europeiske union1
Fiji
Filippinene
De forente arabiske emirater
Gabon
Gambia
Georgia
Ghana
Grenada
Guatemala
Guinea
Guinea-Bissau
Guyana
Haiti
Honduras
Hongkong2
Island
India
Indonesia
Israel
Jamaica
Japan
Jordan
Kambodsja
Kamerun
Kapp Verde
Kenya
Republikken Kongo
Kuwait
Kina
Kirgisistan
Den demokratiske republikken Kongo
Laos
Lesotho
Liechtenstein
Macao2
Madagaskar
Malawi
Malaysia
Maldivene
Mali
Marokko
Mauritania
Mauritius
Mexico
Moldova
Mongolia
Montenegro
Mosambik
Namibia
Nepal
New Zealand
Nicaragua
Niger
Nigeria
Nord-Makedonia
Norge
Oman
Pakistan
Panama
Papua Ny-Guinea
Paraguay
Peru
Qatar
Russland
Rwanda
Saint Kitts og Nevis
Saint Lucia
Saint Vincent og Grenadinene
Samoa
Saudi-Arabia
Senegal
Den sentralafrikanske republikk
Sierra Leone
Singapore
Salomonøyene
Sri Lanka
Surinam
Sveits
Sør-Afrika
Sør-Korea
Tadsjikistan
Republikken Kina (Taiwan)
Tanzania
Thailand
Togo
Tonga
Trinidad og Tobago
Tsjad
Tunisia
Tyrkia
Uganda
Ukraina
USA
Uruguay
Vanuatu
Venezuela
Vietnam
Zambia
Zimbabwe
Alle medlemmer av EU er også medlem i WTO: Belgia · Bulgaria · Danmark · Estland · Finland · Frankrike · Hellas · Irland · Italia · Kroatia · Kypros · Latvia · Litauen · Luxembourg · Malta · Nederland · Polen · Portugal · Romania · Slovakia · Slovenia · Spania · Sverige · Storbritannia · Tsjekkia · Tyskland · Ungarn · Østerrike
Spesielle administrative regioner i Folkerepublikken Kina.
vdrLand og territorier i KaribiaSelvstendige stater
Antigua og Barbuda
Bahamas
Barbados
Cuba
Den dominikanske republikk
Dominica
Grenada
Haiti
Jamaica
Saint Kitts og Nevis
Saint Lucia
Saint Vincent og Grenadinene
Trinidad og Tobago
Avhengige områder  og andre territorierStorbritannia
Anguilla
Caymanøyene
De britiske Jomfruøyer
Montserrat
Turks- og Caicosøyene
Nederlandene
Aruba
Bonaire
Curaçao
Saba
Sint Eustatius
Sint Maarten
Frankrike
Guadeloupe
Martinique
Saint-Barthélemy
Saint-Martin
USA
Navassaøya
De amerikanske Jomfruøyer
Puerto Rico
vdrOrganisasjonen av amerikanske stater (OAS)Antigua og Barbuda · Argentina · Bahamas · Barbados · Belize · Bolivia · Brasil · Canada · Costa Rica · Cuba1 · Dominica · Den dominikanske republikk · Ecuador · El Salvador · Grenada · Guatemala · Guyana · Haiti · Honduras2 · Jamaica · Mexico · Nicaragua · Panama · Paraguay · Peru · St. Kitts og Nevis · St. Lucia · Saint Vincent og Grenadinene · Surinam · Trinidad og Tobago · USA · Uruguay · Venezuela1 Cuba var nektet medlemskap i perioden 1962-2009, og har ikke søkt om nytt medlemskap. 2 Var suspendert fra 2009 til 2011.
vdrMedlemmer av Samveldet av nasjonerAfrikaBotswana · Eswatini · Ghana · Kamerun · Kenya · Lesotho · Malawi · Mauritius · Mosambik · Namibia · Nigeria · Rwanda · Seychellene · Sierra Leone · Sør-Afrika · Tanzania · Uganda · ZambiaAmerikaAntigua og Barbuda · Bahamas · Barbados · Belize · Canada · Dominica · Grenada · Guyana · Jamaica · St. Kitts og Nevis · St. Lucia · St. Vincent og Grenadinene · Trinidad og TobagoAsiaBangladesh · Brunei · India · Malaysia · Maldivene · Pakistan · Singapore · Sri LankaEuropaKypros · Malta · StorbritanniaOseaniaAustralia · Fiji  · Kiribati · Nauru · New Zealand · Papua Ny-Guinea · Samoa · Salomonøyene · Tonga · Tuvalu · Vanuatu
Oppslagsverk/autoritetsdataStore norske leksikon · Store Danske Encyklopædi · Encyclopædia Britannica · TasteAtlas · Brockhaus Enzyklopädie · Encyclopædia Universalis · Nationalencyklopedin · VIAF · GND · LCCN · ISNI · BNF · BNF (data) · LIBRIS · SUDOC · NLA · NDL · NKC · BNE · CiNii · GeoNames · BBC Things · MusicBrainz
Hentet fra «https://no.wikipedia.org/w/index.php?title=Trinidad_og_Tobago&oldid=23443240»
Kategorier: Trinidad og TobagoØystaterØygrupper i Sør-AmerikaSamveldet av nasjonerRepublikkerStater og territorier etablert i 1962Skjulte kategorier: Artikler med koordinaterArtikler med bilde forskjellig fra WikidataArtikler med offisielle lenker fra WikidataVeldig store stubberGeografistubberStubber 2023-03Artikler med autoritetsdatalenker fra Wikidata
Navigasjonsmeny
Personlig
Ikke logget innBrukerdiskusjonBidragOpprett kontoLogg inn
Navnerom
ArtikkelDiskusjon
norsk bokmål
Visninger
LesRedigerRediger kildeVis historikk
Mer
Søk
Navigasjon
ForsideSvaksynteUtmerkede artiklerHjelpSiste endringer
Prosjekt
StilmanualProsjektportalTingetTorgetNybegynnerforumNotiserKonkurranserTilfeldig side
Wikipedia
Kontakt WikipediaDonerWikimedia Norge
Eksterne søk
Lager
På andre prosjekter
Wikimedia Commons
Skriv ut/eksporter
Last ned som PDFUtskriftsvennlig versjon
Verktøy
Lenker hitRelaterte endringerSpesialsiderPermanent lenkeSideinformasjonSiter denne sidenWikidata-element
På andre språk
Norsk nynorskDanskSvenskaFøroysktÍslenskaAfrikaansAlemannischአማርኛAnarâškielâअंगिकाÆngliscالعربيةAragonésArpetanAsturianuअवधीAvañe'ẽAymar aruAzərbaycancaتۆرکجهBasa BaliবাংলাBân-lâm-gúБашҡортсаБеларускаяБеларуская (тарашкевіца)भोजपुरीBikol CentralBislamaБългарскиBoarischབོད་ཡིགBosanskiBrezhonegБуряадCatalàCebuanoČeštinaChavacano de ZamboangaChiShonaCorsuCymraegالدارجةDeutschދިވެހިބަސްDolnoserbskiडोटेलीEestiΕλληνικάEnglishЭрзяньEspañolEsperantoEstremeñuEuskaraEʋegbeفارسیFiji HindiFrançaisFryskFulfuldeGaeilgeGaelgGagauzGàidhligGalegoGĩkũyũગુજરાતીगोंयची कोंकणी / Gõychi Konknni客家語/Hak-kâ-ngîХальмг한국어HausaՀայերենहिन्दीHornjoserbsceHrvatskiIdoIgboIlokanoবিষ্ণুপ্রিয়া মণিপুরীBahasa IndonesiaInterlingueИронItalianoעבריתJawaಕನ್ನಡქართულიҚазақшаKernowekIkinyarwandaKiswahiliKreyòl ayisyenKriyòl gwiyannenKurdîКырык марыLadinLadinoLatinaLatviešuLëtzebuergeschLietuviųLigureLimburgsLingálaLingua Franca NovaLivvinkarjalaLombardMagyarMadhurâМакедонскиMalagasyമലയാളംMaltiMāoriमराठीმარგალურიمصرىBahasa Melayuꯃꯤꯇꯩ ꯂꯣꯟ閩東語 / Mìng-dĕ̤ng-ngṳ̄МокшеньМонголမြန်မာဘာသာNa Vosa VakavitiNederlandsनेपालीनेपाल भाषा日本語НохчийнNordfriiskNorfuk / PitkernNovialOccitanОлык марийOromooOʻzbekcha / ўзбекчаਪੰਜਾਬੀپنجابیPapiamentuPatoisPiemontèisPlattdüütschPolskiPortuguêsQaraqalpaqshaQırımtatarcaRomânăRuna SimiРусскийСаха тылаGagana SamoaSarduScotsShqipSicilianuසිංහලSimple EnglishسنڌيSiSwatiSlovenčinaSlovenščinaŚlůnskiSoomaaligaکوردیСрпски / srpskiSrpskohrvatski / српскохрватскиSundaSuomiTagalogதமிழ்Татарча / tatarçaၽႃႇသႃႇတႆး తెలుగుTetunไทยትግርኛТоҷикӣLea faka-TongaTürkçeTürkmençeУдмуртУкраїнськаاردوئۇيغۇرچە / UyghurcheVahcuenghVènetoVepsän kel’Tiếng ViệtVolapükVõro文言West-VlamsWinarayWolof吴语ייִדישYorùbá粵語ZazakiZeêuwsŽemaitėška中文
Rediger lenker
 Denne siden ble sist redigert 27. mar. 2023 kl. 18:02.
Innholdet er tilgjengelig under Creative Commons-lisensen Navngivelse-DelPåSammeVilkår, men ytterligere betingelser kan gjelde. Se bruksvilkårene for detaljer.
Personvern
Om Wikipedia
Forbehold
Atferdsnorm
Mobilvisning
Utviklere
Statistikk
Erklæring om informasjonskapsler