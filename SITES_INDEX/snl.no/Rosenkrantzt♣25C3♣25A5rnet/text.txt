Rosenkrantztårnet – Store norske leksikon
Hopp til hovedinnholdet
Store
norske
leksikon
Logg inn
Rosenkrantztårnet til venstre, Håkonshallen bak til høyre.    Av    Balou46.
    CC BY SA 4.0
  Rosenkrantztårnet
Store norske leksikon
Kunst og estetikk
Arkitektur og landskap
Arkitekturhistorie
Middelalderens arkitekturhistorie
Rosenkrantztårnets fasade, sett fra Bryggen.
Rosenkrantztårnet 
        Av      
Hajotthu.  
     Lisens:
      CC BY SA 3.0 
Eldre foto av tårnet, sannsynligvis fra rundt 1900.
Rosenkrantztårnet 
        Av      
Ukjent fotograf/Nasjonalbiblioteket.  
     Lisens:
      Falt i det fri (Public domain) 
Inne i tårnet.
Rosenkrantztårnet 
        Av      
C. K. Leung.  
     Lisens:
      CC BY NC ND 2.0 
Rosenkrantztårnet er en bygning i Bergen, ved Vågen. Det ble bygd i 1560-årene av Erik Rosenkrantz på grunnlag av en eldre bygning fra 1200-tallet.
Faktaboks
Etymologi
etter slekten Rosenkrantz 
                Også kjent som
              
tidligere kalt Valkendorftårnet 
Opprinnelig var Rozenkrantztårnet et middelaldersk tårn, det såkalte «kastellet ved sjøen», oppført som ringmurstårn med vollgrav og vindebro midt på 1200-tallet i forbindelse med Håkon Håkonssons kongsgård. Magnus Lagabøte innredet kapell med vakre krysshvelv i tårnet i 1273.Tårnet ble herjet av brann i 1513 og ble satt i stand i 1514–1523 av Jørgen Hanssøn, som førte ringmuren opp igjen og inn til tårnets nordøstre hjørne. På denne tiden gikk det fremdeles en vollgrav fra Vågen rundt tårnet. I 1530-årene eksploderte kruttkammeret. I 1550-årene ble det delvis satt i stand av Christoffer Valkendorf og befestet som mottrekk mot de egenrådige tyskere (hanseatene) på Bryggen, derav navnet Valkendorftårnet. I 1562 besluttet Erik Rosenkrantz å bygge et helt nytt tårn som fikk en representativ og imponerende fasade mot Bryggen, med Rosenkrantzenes slektsvåpen som sentralfelt.Tårnet ble siden rustkammer, og kapellet ble kruttkammer i 1748. Hundre år senere begynte restaureringen av tårnet, inspirert av J. C. Dahl og etter hans plan, idet det ble ført tilbake til den ytre formen fra rundt 1560.20. april 1944, under andre verdenskrig, ble tårnet sterkt ramponert under eksplosjonen på Vågen. Dette gav anledning til grundige bygningsarkeologiske undersøkelser av Gerhard Fischer etter krigen, hvor blant annet spor etter Magnus Lagabøtes opprinnelige kapell lot seg påvise. Restaureringsarbeidet ble ledet av Robert Kloster i samarbeid med Riksantikvaren.
      Les mer i Store norske leksikon
    
Rosenkrantz
Bergenhus festning
Bergens historie
        Artikkelen inneholder tekst fra:
      
 Store norske leksikon (2005 - 2007)
Fagkonsulent for artikkelen:
      
Ola Storsletten,
          Norsk institutt for kulturminneforskning
      
        Sist oppdatert:
      
           9. mars 2020,
        se alle endringer
begrenset gjenbruk.
  Sitere eller gjenbruke?
    Vil du sitere denne artikkelen? Kopier denne teksten og lim den inn i litteraturlisten din:
    
       Store norske leksikon (2005 - 2007): Rosenkrantztårnet i Store norske leksikon på snl.no.
      Hentet  fra https://snl.no/Rosenkrantzt%C3%A5rnet
    Bidra
  
Foreslå endringer i artikkelen
Foreslå bilder til artikkelen
  Kommenter
     eller still spørsmål
Kommentarer
              
            
      Kommentaren din publiseres her. Fagansvarlig eller redaktør svarer når de kan.
    
      Du må være logget inn for å kommentere.
    
Logg inn
      eller
      
        registrer deg
      
Fagansvarlig for Middelalderens arkitekturhistorie
        Nina Hovda Johannesen
      
Bunntekst
    Sist oppdatert
  
          dydsepistemologi:
      publisert av Heine Alexander Holmen (NTNU)
        for 26 minutter siden
      
          sosialepistemologi:
      publisert av Heine Alexander Holmen (NTNU)
        for 32 minutter siden
      
          Deduktive slutninger:
      oppdatert av Heine Alexander Holmen (NTNU)
        for rundt 1 time siden
      
          Perseptuell kunnskap - Kunnskap gjennom persepsjon:
      oppdatert av Heine Alexander Holmen (NTNU)
        for rundt 1 time siden
      
    Se all aktivitet
  
Vil du skrive eller endre artikler?
    Logg inn eller registrer deg
  
Om Store norske leksikon
Store norske leksikon er et gratis og fritt tilgjengelig oppslagsverk skrevet av
fagfolk på bokmål og nynorsk. Med opptil 3,4 millioner brukere i måneden og
600 000 leste artikler hver dag er leksikonet Norges største nettsted
for forskningsformidling. Leksikonet er eid av de norske universitetene og
flere ideelle stiftelser/organisasjoner.
            Om Store norske leksikon
          
            Hvem lager leksikonet?
          
            Slik skriver du leksikonartikler
          
            Kontakt oss!
          
            Personvernerklæring
          
            Tilgjengelighetserklæring
          
            Informasjonskapsler
          
Store norske leksikon er eid av de norske universitetene og flere andre ideelle organisasjoner:
    Ansvarlig redaktør:
    Erik Bolstad
      Store norske leksikon
    
    © 2020