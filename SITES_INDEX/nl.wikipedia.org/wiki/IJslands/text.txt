IJslands - Wikipedia
IJslands
Uit Wikipedia, de vrije encyclopedie
Naar navigatie springen
Naar zoeken springen
IJslands íslenska
Gesproken in
IJsland
Sprekers
ca. 320.000
Rang
niet in de top 100
Taalfamilie
Indo-Europees
Germaans
Noord-Germaans
Alfabet
Latijns
Officiële status
Officieel in
 IJsland
Taalcodes
ISO 639-1
is
ISO 639-2
ice / isl
ISO 639-3
isl
Portaal    
Taal 
Het IJslands (IJslands: íslenska) is een Noord-Germaanse taal met bijna 320.000 sprekers. Het is de officiële taal van IJsland.
Het IJslands behoort samen met het Faeröers tot de westelijke of eiland-Scandinavische talen. Het is niet zonder meer te verstaan voor sprekers van de Scandinavische talen van het vasteland: Noors, Zweeds en Deens.
Het IJslands wordt met het Latijnse alfabet geschreven, waaraan verschillende tekens zijn toegevoegd: Áá, Éé, Íí, Óó, Úú, Ýý, Ðð (eth), Þþ (thorn), Ææ en Öö. De alfabetische volgorde is: A Á B (C) D Ð E É F G H I Í J K L M N O Ó P (Q) R S T U Ú V (W) X Y Ý (Z) Þ Æ Ö.
De letter thorn (þ) geeft de klank weer die men ook tegenkomt als de th in het Engelse think (ongeveer als de Griekse letter Θ (Nieuwgrieks: theta)), en de eth (ð) is daar de stemhebbende variant van (als de th in het Engelse that of de Griekse letter Δ (delta)), evenwel staat de letter ð in het IJslands nooit aan het begin, noch de letter þ aan het eind van een woord. De thorn komt uit het oude runenalfabet. De "æ" spreekt men uit als "ai", zoals in mais.
De letters c, q, w en z worden niet gebruikt, behalve voor woorden en namen van niet-IJslandse afkomst. Verder klinken i en y gelijk, alsook í en ý. De in onbruik geraakte z klinkt als s, net als in alle Noord-Germaanse talen. De eerste lettergreep van een woord krijgt de nadruk.
IJsland werd tussen 800 en 1000 bevolkt vanuit West-Noorwegen. Het IJslands heeft zich ontwikkeld uit het Oudnoords. In Noorwegen vonden, net als in de rest van het Germaanse taalgebied, in de eeuwen daarna grote taalveranderingen plaats, al of niet veroorzaakt door de intensieve contacten met de Nederduits sprekende handelslieden van de Hanze, maar op het afgelegen IJsland gebeurde dat bijna niet en bleven de woordenschat en het verbuigingssysteem vrijwel onveranderd. De uitspraak is wel veranderd. Het IJslands bezit een aantal fonemen die zeldzaam zijn in andere Europese talen, bijvoorbeeld een stemloze l, n, m en r.
In het IJslands is het oude Scandinavische verbuigingssysteem dus nog helemaal intact. Alle zelfstandige naamwoorden, bijvoeglijke naamwoorden, lidwoorden, aanwijzende voornaamwoorden, bezittelijke voornaamwoorden, eigennamen, (rang-)telwoorden enzovoorts worden verbogen in vier naamvallen, die voor alle drie woordgeslachten aparte vormen kennen. Daarnaast kent het IJslands nog sterke en zwakke verbuigingen.
Ter illustratie volgt hier de verbuiging van het onregelmatige mannelijke woord fjörður, 'fjord'.
 
enkelvoud
meervoud
nominatief
fjörður
firðir
genitief
fjarðar
fjarða
datief
firði
fjörðum
accusatief
fjörð
firði
Het bepaald lidwoord wordt, net als in de andere Scandinavische talen, achter het zelfstandig naamwoord geplakt (aangehecht lidwoord), waardoor je vormen kunt krijgen als fjarðarins 'van de fjord', fjörðunum 'aan de fjorden'. Het onbepaald lidwoord kent het IJslands niet. Fjörður kan dus zowel 'fjord' als 'een fjord' betekenen. Aangetekend zij, dat er slechts een tiental woorden volgens dit paradigma verbogen worden. De meeste sterke mannelijke woorden hebben een genitief op -s en een meervoud op -ir.
Een opvallend kenmerk van het IJslands is het sterke purisme, dat een grote invloed op de ontwikkeling van de taal heeft gehad. Waar de andere Germaanse talen overspoeld werden met leenwoorden uit Frans en Latijn, en de vasteland-Scandinavische talen bovendien met leenwoorden uit het Nederduits, heeft men in IJsland steeds geprobeerd voor de benaming van nieuwe begrippen uit de bron van erfwoorden te putten. Het IJslands is een rijke taal, vanwege de vele eeuwen sagaliteratuur. Daardoor kon men vaak vergeten woorden uit het verleden nemen om nieuwe begrippen aan te duiden. Zo werd 'telefoon' sími, naar een oud woord voor 'draad', en 'scherm' (beeldscherm, computerscherm) skjár, naar een oud woord voor 'venster'.
De laatste jaren neemt het aantal leenwoorden echter toe in het IJslands, zoals de woorden "pizza" en "taxi".
Zie de IJslandstalige uitgave van Wikipedia.
WikiWoordenboek
 ·  · 
Indo-Europese talen > Kentum-talen > Germaanse talen >
Noord-Germaanse talen:Deens · Faeröers · IJslands · Noors · Norn* · ZweedsWest-Germaanse talen:Afrikaans · Duits · Engels · Fries · Jiddisch · Limburgs · Luxemburgs · Nederduits · Nederlands · Schots · Wymysoojs**Oost-Germaanse talen:Bourgondisch* · Gotisch* · Vandaals* · Krim-Gotisch** Reeds uitgestorven           ** Met uitsterven bedreigd
Mediabestanden
Zie de categorie Icelandic language van Wikimedia Commons voor mediabestanden over dit onderwerp.
Overgenomen van "https://nl.wikipedia.org/w/index.php?title=IJslands&oldid=63697313"
Categorie: IJslands
Navigatiemenu
Persoonlijke hulpmiddelen
Niet aangemeldOverlegBijdragenAccount aanmakenInloggen
Naamruimten
ArtikelOverleg
Nederlands
Weergaven
LezenBewerkenBrontekst bewerkenGeschiedenis
Meer
Zoeken
Navigatie
HoofdpaginaVind een artikelVandaagEtalageCategorieënRecente wijzigingenNieuwe artikelenWillekeurige pagina
Informatie
GebruikersportaalSnelcursusHulp en contactDoneren
Hulpmiddelen
Links naar deze paginaGerelateerde wijzigingenBestand uploadenSpeciale pagina'sPermanente koppelingPaginagegevensDeze pagina citerenWikidata-item
Afdrukken/exporteren
Boek aanmakenDownloaden als PDFAfdrukversie
In andere projecten
Wikimedia CommonsWikivoyage
In andere talen
АԥсшәаAfrikaansAlemannischአማርኛAragonésÆngliscअंगिकाالعربيةمصرىAsturianuKotavaAzərbaycancaتۆرکجهBoarischŽemaitėškaБеларускаяБеларуская (тарашкевіца)БългарскиবাংলাBrezhonegBosanskiCatalàНохчийнCebuanoᏣᎳᎩکوردیCorsuQırımtatarcaČeštinaЧӑвашлаCymraegDanskDeutschZazakiDolnoserbskiΕλληνικάEnglishEsperantoEspañolEestiEuskaraEstremeñuفارسیSuomiVõroFøroysktFrançaisNordfriiskFryskGaeilge贛語GàidhligGalegoAvañe'ẽGaelg客家語/Hak-kâ-ngîHawaiʻiעבריתहिन्दीFiji HindiHrvatskiHornjoserbsceMagyarՀայերենInterlinguaBahasa IndonesiaIlokanoIdoÍslenskaItaliano日本語PatoisJawaქართულიАдыгэбзэҚазақшаភាសាខ្មែរ한국어КомиKernowekКыргызчаLatinaLëtzebuergeschLingua Franca NovaLimburgsLigureLombardລາວLietuviųLatviešuMalagasyОлык марийМакедонскиമലയാളംमराठीBahasa Melayuမြန်မာဘာသာمازِرونیPlattdüütschNedersaksiesNorsk nynorskNorsk bokmålOccitanLivvinkarjalaИронPolskiPiemontèisپنجابیپښتوPortuguêsRuna SimiRomânăРусскийРусиньскыйᱥᱟᱱᱛᱟᱲᱤSarduSicilianuScotsسنڌيDavvisámegiellaSrpskohrvatski / српскохрватскиSimple EnglishSlovenčinaSlovenščinaAnarâškielâChiShonaShqipСрпски / srpskiSeelterskSvenskaKiswahiliதமிழ்ТоҷикӣไทยTagalogTok PisinTürkçeТатарча / tatarçaУдмуртئۇيغۇرچە / UyghurcheУкраїнськаاردوOʻzbekcha / ўзбекчаVènetoVepsän kel’Tiếng ViệtVolapük吴语მარგალური中文Bân-lâm-gú粵語IsiZulu
Koppelingen bewerken
 Deze pagina is voor het laatst bewerkt op 22 jan 2023 om 19:59.
De tekst is beschikbaar onder de licentie Creative Commons Naamsvermelding/Gelijk delen, er kunnen aanvullende voorwaarden van toepassing zijn. Zie de gebruiksvoorwaarden voor meer informatie. Wikipedia® is een geregistreerd handelsmerk van de Wikimedia Foundation, Inc., een organisatie zonder winstoogmerk.
Privacybeleid
Over Wikipedia
Disclaimers
Gedragscode
Mobiele weergave
Ontwikkelaars
Statistieken
Cookieverklaring