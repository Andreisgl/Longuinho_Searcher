435-436 (Nordisk familjebok / Uggleupplagan. 19. Mykenai - Norrpada)
 Nordisk familjebok / Uggleupplagan. 19. Mykenai - Norrpada / 435-436
(1913) Tema: Reference
Table of Contents / Innehåll | << Previous | Next >>
 
Project Runeberg
| Catalog
| Recent Changes
| Donate
| Comments?
| 
  
Full resolution (TIFF)
- On this page / på denna sida
 - Napier [nei'pie], skotsk-engelsk adelssläkt
 - Napier [nei'pie], Robert Cornelis
 - Napiers diagram
 << prev. page << föreg. sida <<      >> nästa sida >> next page >>
Below is the raw OCR text
from the above scanned image.
Do you see an error? Proofread the page now!
Här nedan syns maskintolkade texten från faksimilbilden ovan.
Ser du något fel? Korrekturläs sidan nu!
This page has been proofread at least once.
(diff)
(history)
Denna sida har korrekturlästs minst en gång.
(skillnad)
(historik)
upplagor), hvilken såväl genom sitt innehåll som genom
den utmärkta stilen ställer sin författare främst
bland engelska krigshistoriker samt öfversattes
och beundrades äfven i Frankrike. Ett utdrag
är English battles and sieges in the Peninsula
(ny uppl. 1889). Hans landsmän jämföra honom som
krigshistoriker med Thukydides och Cæsar. Till
försvar för sin broder Charles’ tillvägagående
i Indien utgaf N. flera skrifter, såsom History
of the conquest of Scinde (1845), History of the
administration of Scinde (1851) samt Life and
opinions of sir Charles J. N. (4 bd, 1857). Han
var äfven en flitig brefskrifvare till tidningen
"Times". I politiken slöt han sig till de radikale
reformifrarna. Jfr H. A. Bruce (lord Aberdare),
"Life of general sir William N." (2 bd, 1862).
 
6. Sir Charles N., de tre närmast föregåendes
kusin, amiral, f. 6 mars 1786, d. 6 nov. 1860,
utmärkte  sig under sjökrigen mot Napoleon,
särskildt vid Guadeloupe (1809), och trädde 1832 såsom
amiral i tjänst hos dom Pedro af Portugal.
5 juli 1833 vann han en glänsande seger
öfver dom Miguels flotta vid Kap S:t Vincent och
kommenderade 1834 landtarmén vid det framgångsrika
försvaret af Lissabon. Sedan han därefter åter
fått anställning i engelska örlogsflottan,
var han 1840–41 underbefälhafvare (under amiral
Stopford) på expeditionen mot Muhammed Ali och
Ibrahim pascha. Han bidrog väsentligt till
eröfringen af Beirut och stormade Sidon
samt slöt, utan bemyndigande, i Alexandria
en öfverenskommelse med Muhammed Ali, som
formellt kasserades, men lades till grund
för den slutliga uppgörelsen. Detta krigsföretag
beskref N. skrytsamt i arbetet The war in Syria (2
bd, 1842). Han blef 1846 konteramiral och 1853
Viceamiral. Under västmakternas krig med Ryssland
erhöll han 1854 befälet öfver den engelska flotta,
som afseglade till Östersjön. Han blockerade där
samtliga ryska kuster och hamnar samt landsatte
vid Bomarsund den franska division, under Baraguay
d’Hilliers, som eröfrade och förstörde denna
fästning. Däremot nödgades han afstå från att
söka verkställa de mera storartade planer han före
expeditionens början i bombastiska ordalag bebådat,
såsom ett angrepp på Kronstadt, och fick af denna
anledning uppbära mycket klander. 1858 befordrades
han till amiral. N. hyste i politiken liberala
tänkesätt och satt 1842–46 samt 1855–60 i underhuset.
Med amiralitetet låg han i ständiga fejder. Utom det
syriska kriget skildrade N. äfven The
war in Portugal between Pedro and Miguel (2 bd,
1836) och utgaf till själfförsvar The history of the
baltic campaign of 1854 (1857).
7. Mark N., historiker, f. 1798, d. 1879, har
bl. a. biograferat matematikern John N. i det sakrika
arbetet Memoirs of John N. of Merchiston
(1834). Han författade äfven Montrose and the
covenanters (1838), Memoirs of Montrose (1856),
Memorials of Graham of Claverhouse (1859–62) samt det
rättshistoriska arbetet The law of prescription in
Scotland (1839; ny uppl. 1854).
8. Sir Francis N., skotsk baron Napier och
sedan 1872 brittisk baron Ettrick (kallad
lord N. and Ettrick), sonson af en kusin till
N. 6, diplomat, f. 15 sept. 1819, d. 19 dec. 1898 i
Florens, inträdde 1840 på diplomatbanan, blef envoyé
1857 i Washington och 1858 i Haag samt ambassadör
1860 i Petersburg och 1864 i Berlin, hvilken stad
han lämnade i dec. 1865. 1866–72 var han guvernör
i Madras och fungerade efter lord Mayos mord
sistn. år till efterträdarens, lord Northbrooks,
ankomst såsom interimistisk vicekonung i Indien.
1. I. F.) 2-8. V. S-g.
 
Napier [nei’piə], Robert Cornelis, lord N. of
Magdala, engelsk fältmarskalk, f. 6 dec. 1810 i
Colombo på Ceylon, d. 14 jan. 1890 i London, blef
ingenjörofficer och inlade på 1840- och 1850-talen
såväl i fält som genom utförande af märkliga vägar
för samfärdseln stora förtjänster om det engelska
väldets utbredning och stadgande i Indien. I de båda
sikh-krigen utmärkte han sig högeligen, främst vid
stormningen af Multan 23 jan. 1849. Under det stora
seapoys-upproret spelade han 1857 en viktig roll
på de båda expeditioner, som undsatte de i Lucknow
belägrade engelska trupperna, hvarefter han 1852
i grund besegrade upprorsledaren Tantia Topi och i
jan. 1859 tvang denne att ge sig, hvarmed upproret
kan sägas ha definitivt kufvats. Han belönades
för dessa bedrifter med knightvärdighet. 1860
var han sir Hope Grants närmaste man i befälet i
krigsföretaget mot Kina, blef 1861 generalmajor och
chef för krigsdepartementet i den indiska regeringen
samt erhöll 1865 öfverkommandot i Bombay. 1868 ledde
han, som 1867 blifvit generallöjtnant, den ryktbara,
med beundransvärd raskhet och precision utförda
expeditionen mot kejsar Teodor af Abessinien (se
Abessinien, sp. 44) och fick med anledning däraf
bl. a. peersvärdighet (1868), med titeln baron
N. of Magdala (efter kejsar Teodors af N. stormade
residens, Magdala), äfvensom en årlig pension å 2,000
pd st. för sig och sin närmaste arfvinge. 1870 blef
N. högste befälhafvare öfver krigsmakten i Indien, var
1876–83 guvernör på Gibraltar och utnämndes sistn. år
till fältmarskalk. 1878 var han utsedd till högste
befälhafvare i det krig, som var nära att utbryta
mellan England och Ryssland, men som afböjdes genom
de förhandlingar, hvilka ledde till båda makternas
deltagande i Berlinkongressen. En ryttarstaty öfver
N. (af Boehm) finnes i Calcutta, en kopia däraf på
Waterloo place i London. (V. S-g.)
Napiers diagram [néVpies-], sjöv., ett
deviationsdiagram, bestående af en vertikal, i grader
indelad linje samt af prickade och fulldragna 
 << prev. page << föreg. sida <<      >> nästa sida >> next page >>Project Runeberg, Tue Oct 11 01:56:06 2022
 (aronsson)
(diff)
(history)
(download)
<< Previous
Next >>
http://runeberg.org/nfbs/0252.html