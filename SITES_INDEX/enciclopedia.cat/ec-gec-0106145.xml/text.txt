estadística | enciclopedia.cat
      Vés al contingut
    
Sortegem el llibre Catalunya als ulls del món
Qui som
Blog
Contacte
Ajuda
DivulcatDiccionari.cat   Perfil
Correu electrònic
Contrasenya
Crea un compte nouCanvi de contrasenya
Sortegem el llibre Catalunya als ulls del món
Qui som
Blog
Contacte
Ajuda
DivulcatDiccionari.cat   Perfil
Correu electrònic
Contrasenya
Crea un compte nouCanvi de contrasenya
Enciclopèdia
Gran enciclopèdia catalana
Esportpèdia - Enciclopèdia de l’esport català
Gran enciclopèdia de la música
Diccionari de la literatura catalana
Diccionari d’historiografia catalana
Diccionari del cinema a Catalunya
Diccionari dels partits polítics de Catalunya, segle XX
Cronologia
Cronologia dels Països Catalans i del Món
Estadístiques
El món en xifres
Obres temàtiques
Temàtica general
Temes d'actualitat
Enciclopèdia temàtica Proa
Antropologia i societat
Atles de la diversitat
Atles de la presència catalana al món
Tradicionari
Art
Art de Catalunya
Del romà al romànic
Catalunya Romànica
L'Art gòtic a Catalunya
El Modernisme
Economia
Caixes i bancs de Catalunya
Fàbriques i empresaris
Història econòmica de la Catalunya contemporània
Tècnics i tecnologia en el desenvolupament de la Catalunya contemporània
Educació
Aprendre a aprendre
Geografia
Comarques de Catalunya
Història i política
Atles electoral de la Segona República a Catalunya
Història. Política, societat i cultura dels Països Catalans
Història de la Generalitat de Catalunya i els seus presidents
Lluís Companys, president de Catalunya
Llengua
Llibre d'estil
Medicina
Enciclopèdia de medicina i salut
Natura i ecologia
Biosfera
Història natural dels Països Catalans
      El teu portal del coneixement
    
      Temes d'actualitat    
      Obres
Enciclopèdia
Gran enciclopèdia catalana
Esportpèdia - Enciclopèdia de l’esport català
Gran enciclopèdia de la música
Diccionari de la literatura catalana
Diccionari d’historiografia catalana
Diccionari del cinema a Catalunya
Diccionari dels partits polítics de Catalunya, segle XX
Cronologia
Cronologia dels Països Catalans i del Món
Estadístiques
El món en xifres
Obres temàtiques
Temàtica general
Temes d'actualitat
Enciclopèdia temàtica Proa
Antropologia i societat
Atles de la diversitat
Atles de la presència catalana al món
Tradicionari
Art
Art de Catalunya
Del romà al romànic
Catalunya Romànica
L'Art gòtic a Catalunya
El Modernisme
Economia
Caixes i bancs de Catalunya
Fàbriques i empresaris
Història econòmica de la Catalunya contemporània
Tècnics i tecnologia en el desenvolupament de la Catalunya contemporània
Educació
Aprendre a aprendre
Geografia
Comarques de Catalunya
Història i política
Atles electoral de la Segona República a Catalunya
Història. Política, societat i cultura dels Països Catalans
Història de la Generalitat de Catalunya i els seus presidents
Lluís Companys, president de Catalunya
Llengua
Llibre d'estil
Medicina
Enciclopèdia de medicina i salut
Natura i ecologia
Biosfera
Història natural dels Països Catalans
- Tot -Gran enciclopèdia catalanaAprendre a aprendreArt de CatalunyaAtles de la diversitatAtles de la presència catalana al mónAtles electoral Segona Republica a CatalunyaBiosferaCaixes i bancs de CatalunyaCatalunya romànicaComarques de CatalunyaDel romà al romànicDiccionari de la literatura catalanaDiccionari del cinema a CatalunyaDiccionari dels partits polítics de Catalunya, segle XXDiccionari d’historiografia catalanaEl ModernismeEnciclopèdia de medicina i salutEnciclopèdia temàtica PROAEsportpèdiaFàbriques i empresarisGran enciclopèdia de la músicaHistòria de la Generalitat de Catalunya i dels seus presidentsHistòria econòmica de la Catalunya contemporàniaHistòria natural dels Països CatalansHistòria. Política, societat i cultura dels Països CatalansLlibre d’estil d’Enciclopèdia CatalanaLluís Companys, president de CatalunyaL’Art gòtic a CatalunyaTècnics i tecnologia en el desenvolupament de la Catalunya contemporàniaTemes d’actualitatTradicionari
Temps de lectura: 3 min
 estadística
estadística (es), statistics (en)
f
Matemàtiques
Ciència, mètode, tècniques, operació d’anàlisi matemàtica, que permeten d’estudiar numèricament amb el màxim de precisió els fenòmens col·lectius incompletament coneguts.
Molt abans que les dades provinents d’observacions poguessin ésser estudiades rigorosament i científicament, els estats havien organitzat, amb més o menys cura, la recol·lecció pretesament exhaustiva de dades amb fins diversos, principalment per a les lleves militars i els imposts. És ben conegut el cens ordenat pels romans l’any 0; hom coneix, també l’existència d’elaboració de censos fa uns 4 000 anys a la Xina, i la Bíblia n'esmenta diversos en el llibre dels Nombres. L’estadística permet a l’administració de conèixer la situació de les persones i dels béns que hi ha sota llur jurisdicció. Sembla que el mot, en aquest sentit tècnic, fou proposat per primera vegada el 1748 per Achenwall, professor de la Universitat de Göttingen. Des d’aleshores, sense perdre el caràcter descriptiu i pragmàtic, el camp d’interès dels treballs estadístics s’amplià ràpidament vers la demografia, el comerç, l’economia, la sanitat, la indústria, etc, i es desenvolupà principalment a Anglaterra i a Alemanya. Restà, però, reduïda a la descripció de la potència dels estats, especialment de llur població, i encara més, de les qüestions de mortalitat. S'inicià l’organització dels primers serveis oficials d’estadística, però cal arribar a la fi del s. XVIII perquè l’estadística comenci a prendre un cert caire científic, entroncant-se amb el càlcul de probabilitats per la llei dels grans nombres, intuïda ja per Jakob Bernoulli el 1713. Laplace, Gauss, Poisson i molts altres són els artífexs d’aquest lligam entre l’estadística i la teoria de les probabilitats, mentre que Quételet i Cournot relacionen l’estadística científica amb les ciències humanes. Això no obstant, el veritable naixement de l’estadística fonamental com a ciència autònoma no es produeix fins a l’acabament del s. XIX, a la Gran Bretanya, amb els estudis biològics de F.Galton, que creà la biometria, i sobretot amb els de Karl Pearson, pare de l’estadística científica, als quals es deuen el conceptes fonamentals de la correlació i la regressió i la majoria de les tècniques d’anàlisi de l’estadística clàssica. El desenvolupament posterior de l’estadística, cada vegada més lligada a la teoria de les probabilitats en els seus aspectes teòrics, i de les seves aplicacions en tots els àmbits científics, tècnics, industrials, socials, etc, és espectacular. Han estat l’obra de molts matemàtics i enginyers de tots els estats i continents. Fóra molt llarga, doncs, la relació de noms que hom hauria d’establir per tal de tenir en compte tot el que ha estat fet durant el s. XX en el camp de l’estadística teòrica i aplicada; tanmateix, aquells qui influïren d’una manera més decisiva sobre els resultats posteriors foren R.A.Fisher, per l’amplitud de la visió teòrica i les aplicacions a la recerca científica, W.A.Shewhart i H.F.Dodge, per les aplicacions industrials, A.Wald, per la renovació de conceptes bàsics que introduí, A.N.Kolmogorov, per la fermesa de l’axiomàtica probabilística proposada, i G.Darmois, per la irradiació del mestratge. Per a l’estudi d’un fenomen de tipus col·lectiu hom pot començar establint una teoria, sense preocupar-se gaire de comprovar-ne l’adaptació a la realitat; és més raonable, però, de partir precisament de la realitat i efectuar observacions, sigui d’una manera directa, sigui —millor— després de la planificació i de l’organització d’unes experiències. Aquestes observacions podran incloure la totalitat de la població o limitar-se, si més no per motius d’economia, a una part dels individus que la constitueixen, és a dir, a una mostra; la primera forma d’enfocar el problema és la dels censos estatals clàssics, mentre que la segona és la pròpia de l’estadística moderna en totes les seves aplicacions industrials, econòmiques, científiques, sociològiques, de recerca, etc. Tant en un cas com en l’altre, mitjançant les tècniques que constitueixen l’estadística descriptiva, convenientment adaptades quan l’estadística es limita a l’anàlisi de la mostra, les dades que resulten de les observacions (tenint en compte les modalitats corresponents als caràcters dels individus estudiats) s’ordenaran, es triaran, s’agruparan en classes i se'n comptaran els nombres o efectius per tal d’expressar-los en taules estadístiques i representar-los en gràfics. Sovint no n'hi ha prou, però, amb aquesta presentació de les observacions; convé resumir-los de manera que calguin només un o dos nombres per a representar adequadament el conjunt dels resultats prèviament obtinguts. Això s’obté amb les mesures estadístiques de tendència central (mitjanes, mediana, etc), de dispersió (variància, desviació tipus, etc) i de relació (coeficient de correlació i de regressió, contingència, etc), que poden referir-se a la població o a la mostra; en aquest cas són anomenats estadístics (estadístic) i poden servir per a estimar els paràmetres corresponents de la població. El pas dels coneixements que donen les mostres vers el de la població constitueix la inferència estadística; es basa en el càlcul de probabilitats i és el que dóna interès a l’estadística moderna. Hom ha dit que ambdós són dues operacions matemàtiques inverses: el càlcul de probabilitats estudia els efectes quan les causes són conegudes, i l’estadística tracta de determinar certes causes quan els efectes han estat mesurats i són numèricament coneguts. Les aplicacions de l’estadística són innombrables. Les més importants són la realització de sondeigs en els estudis socioeconòmics, polítics, comercials (enquestes, elecció de les mostres), la previsió econòmica (sèries cronològiques, econometria), la planificació de les experiències en la recerca científica (anàlisi de la variància), el control estadístic de la qualitat en el domini industrial (gràfics de control, plans de presa de mostres), estudis complexos en psicologia i altres ciències humanes (anàlisi de dades, factorial, discriminant), la recerca operacional en l’ajuda per a la presa de decisions (gestió d’estocs, estudi d’interferències, renovació d’equips, fiabilitat), etc. L’aplicació dels mètodes estadístics a les diferents parts de la física i de la química ha donat cos a l’anomenada mecànica estadística. L’estadística ha beneficiat pel seu extraordinari desenvolupament les matemàtiques, amb el desig de la més completa adaptació a la realitat i, sobretot, amb les grans facilitats que, cada dia més, hom té per a la realització de càlculs complicats o repetitius, mitjançant els ordinadors.
 
Sumari de l’article
Metadades
Obra
 
MatèriaMatemàtiquesCol·laboració: JTI
Contacteu amb Enciclopèdia.cat
Nom i cognoms
Correu electrònic
Comentari
Escriu el missatge que ens vols fer arribar
Amb el suport de:
El projecte "També recomanem" ha estat cofinançat per:
Compartiu
Enllaços externs
Mapa
 
Vols subscriure't al Butlletí d'Enciclopèdia.cat?
   
Avís legal Galetes Privacitat
Segells editorials
Univers
La Galera
Viena Edicions
Catedral
Bridge
Rata
Ediciones Invisibles
Enciclopèdia
Educació
Text
Certamen de Lectura
en Veu Alta
Obres de referència
Enciclopèdia Art
Grans obres
Coneixement
Enciclopèdia.cat
Diccionari.cat
Diccionaris de l`Enciclopèdia
Divulcat
Distribució
Àgora
Qui som?
Carrer de Josep Pla, 95
08019 Barcelona
Telèfon: 934 120 030
Telèfon d'atenció al subscriptor:
934 126 124
comunicacio@enciclopedia.cat
Subscriu-te als butlletins del Grup Enciclopèdia
Tria quin vols rebre