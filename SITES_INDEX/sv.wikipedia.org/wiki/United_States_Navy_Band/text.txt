United States Navy Band – Wikipedia
United States Navy Band
Från Wikipedia
Hoppa till navigering
Hoppa till sök
Till vänster: sigill. Till höger: logotyp.
Anchors Aweigh. Inspelning från 1993 framförd av United States Navy Band.
United States Navy Band är den primära musikkåren inom USA:s flotta, grundad år 1925. Den är baserad vid Washington Navy Yard i Washington, D.C. och består sammanlagt av 176 musiker, varav 4 officerare, uppdelade i sex ensembler.
United States Navy Band deltar i statsceremonier i huvudstaden och huvudstadsområdet som statsbesök, presidentinstallationer, statsbegravningar, därtill olika ceremonier inom USA:s försvarsdepartement samt inom marindepartementet och flottan, såsom militärbegravningar av flottister vid Arlingtonkyrkogården, överlämningsceremonier, paradmönstringar och även i underhållnings- och rekryteringssyfte.
Innehåll
1 Ensembler
2 Flygolycka 1960
3 Se även
4 Referenser
5 Externa länkar
Ensembler[redigera | redigera wikitext]
Ceremonial Band uppställda vid skjutande av honnörssalva under installationsceremonin för USA:s marinminister Ray Mabus (2009).
Den brittiska sjömanshymnen "Eternal Father, Strong to Save", framförd a capella av Sea Chanters.
Gruppfoto av körgruppen Sea Chanters från 2009.
I USA:s flotta finns en lång musiktradition, från början med s.k. "shanty", dvs sjömanssånger som sjungs under arbetet. En orkester bildades under 1800-talet vid United States Naval Academy i Annapolis, Maryland, vid vilken orkesterledaren Charles A. Zimmermann komponerade Anchors Aweigh, som med tiden blivit flottans signaturmarsch. Vid tiden för första världskriget bildades flera orkestrar runt om i flottan då många musiker tagit värvning. 1925 skrev USA:s president Calvin Coolidge under ett lagförslag som bildade United States Navy Band.
United States Navy Band består av flera olika ensembler som fyller olika syften. De två översta har funnits sedan starten.
Ceremonial Band, traditionell militärmusikkår som framför sin musik utomhus samt under marsch.
Concert Band, stationär blåsorkester.
Sea Chanters, en blandad kör med repertoar från "Brahms till Broadway". Från starten 1956 ursprungligen en manskör men från 1980 även med kvinnor.[1]
Commodores,  bildad 1969 framför jazzmusik.
Country Current, bildad 1973 framför country- och bluegrassmusik.
Cruisers, bildad 1999 framför samtidsmusik.
Flygolycka 1960[redigera | redigera wikitext]
Den 25 februari 1960 reste 19 orkestermedlemmar från Buenos Aires till Rio de Janeiro för att sammanstråla med resten orkestern för spela vid en mottagning för USA:s president Dwight D. Eisenhower och Brasiliens president Juscelino Kubitschek. När flottans transportplan gick in för landning kolliderade det i luften med ett brasilianskt trafikflygplan inte långt från Sockertoppen. 61 människor ombord omkom varav 19 orkestermedlemmar och endast tre flottister som satt längst bak i planet och spelade kort överlevde. Trots den stora förlusten fortsatte orkestern planenligt sin turné i Sydamerika.
Se även[redigera | redigera wikitext]
United States Air Force Band (flygvapnets motsvarighet)
United States Army Band (arméns motsvarighet)
United States Marine Band (marinkårens motsvarighet)
Referenser[redigera | redigera wikitext]
Den här artikeln är helt eller delvis baserad på material från engelskspråkiga Wikipedia, United States Navy Band, tidigare version.
^ ”Sea Chanters” (på engelska). navy.mil. United States Navy Band. https://www.navyband.navy.mil/ensembles/sea-chanters?direct. Läst 20 februari 2021. 
Externa länkar[redigera | redigera wikitext]
 Wikimedia Commons har media som rör United States Navy Band.Bilder & media
www.navyband.navy.mil
Officiell kanal på youtube
Hämtad från ”https://sv.wikipedia.org/w/index.php?title=United_States_Navy_Band&oldid=49814831”
Kategorier: USA:s flottaMilitära musikkårerBlåsorkestrarMusikgrupper bildade 1925Dold kategori: Enwp
Navigeringsmeny
Personliga verktyg
Inte inloggadDiskussionBidragSkapa kontoLogga in
Namnrymder
ArtikelDiskussion
svenska
Visningar
LäsRedigeraRedigera wikitextVisa historik
Mer
Sök
Navigering
HuvudsidaIntroduktionDeltagarportalenBybrunnenSenaste ändringarnaSlumpartikelLadda upp filerStöd WikipediaKontakta WikipediaHjälp
På andra projekt
Commons
Skriv ut/exportera
Skapa en bokLadda ned som PDFUtskriftsvänlig version
Verktyg
Sidor som länkar hitRelaterade ändringarSpecialsidorPermanent länkSidinformationAnvänd som referensWikidata-objekt
Språk
العربيةEnglishFrançais中文
Redigera länkar
 Sidan redigerades senast den 2 november 2021 kl. 18.47.
Wikipedias text är tillgänglig under licensen  Creative Commons Erkännande-dela-lika 4.0 Unported. För bilder, se respektive bildsida (klicka på bilden). Se vidare Wikipedia:Upphovsrätt och användarvillkor.
Wikimedias integritetspolicy
Om Wikipedia
Förbehåll
Uppförandekod
Mobil vy
Utvecklare
Statistik
Information om kakor